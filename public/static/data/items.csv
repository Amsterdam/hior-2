id,text,description
2,"Amsterdam wil een leefbare stad zijn voor mens en dier. Daarbij gaat het vooral om de kwaliteit van, en de betrokkenheid bij, de directe leefomgeving en het inperken van overlast. Aantrekkelijke ontmoetingsplekken met kwalitatief groen in de buurt. Een leefbare stad voor dieren betekent dat Amsterdam een sterke en diverse groenstructuur kent met een grote biodiversiteit en klaar voor het klimaat van morgen.","De Amsterdamse openbare ruimte speelt een hoofdrol in het sociale en economische succes van de stad. In deze ‘huiskamer van de stad’ komt alles samen, hier zijn we allemaal welkom en moeten we ons veilig en thuis voelen. Hier wordt gerecreëerd, ontmoet, gewerkt, gedemonstreerd, of je bent er onderweg. In de 21e-eeuwse stad, met veel alleenstaanden en activiteiten die meer en sneller in elkaar overlopen, wordt de openbare ruimte des te intensiever en onverwachter gebruikt. Er wordt op het terras gewerkt, in het park gesport of ontmoet, bij de tramhalte appjes gestuurd, enzovoorts. Ook bezoekers beoordelen een stad grotendeels op basis van de openbare ruimte, het is het visitekaartje van de stad. Het belang ervan kan dus nauwelijks worden overschat. 

De Amsterdamse openbare ruimte omvat veel: wegen, pleinen, trottoirs, plantsoenen, water, bruggen, parken, sportvelden, speeltuinen. Veel van deze onderdelen komen in de omgevingsvisie aan de orde, met name in de paragrafen Groen, water, gezond, sport en Verkeer en vervoer. Keuzes die daarin vaak terugkomen, zijn meer ruimte voor groen en verblijf, meer openbaarheid, uitnodigend tot beweging, en minder uitnodigend voor de auto.

Maar we moeten de openbare ruimte oo in samenhang zien. De in 2017 vastgestelde Visie Openbare Ruimte 2025 doet dat en vormt dan ook de basis voor de inrichting en het beheer van onze openbare ruimte. De ambities uit deze visie zijn uitgewerkt in onder meer de Standaard voor het Amsterdamse Straatbeeld, het Beleidskader Verlichting en het Stedelijk Kader Buitenreclame. En uiteraard de Agenda Autoluw, waarmee we ruimte maken. Al het geldende beleid voor de openbare ruimte is
opgenomen in het digitale Handboek Inrichting Openbare Ruimte.

Op basis van de Omgevingsvisie 2050 maximaliseren we de positieve effecten van een groene omgeving voor mens en dier. Daarvoor maken we gebruik van vier principes:
1. We zorgen voor genoeg gevarieerd groen voor iedereen.
2. Groen draagt bij aan zoveel mogelijk opgaven.
3. De stad wordt natuurinclusief aangelegd en beheerd.
4. Aan groen werken we samen."
3,"Conform de Omgevinsvisie 2050 zet Amsterdam in op duurzaam en gezond bewegen in de openbare ruimte; heel Amsterdam OV-, wandel- en fietsstad.","Dat betekent:
- Een leefomgeving die uitnodigt tot ontmoeting, spelen en bewegen.
- Meer ruimte voor fietsers en voetgangers. Auto’s zijn te gast.
- Verkeerswegen (Gooiseweg, Lelylaan, Burg. Roëllstraat) worden groene stadslanen begeleid door bebouwing.
- Schaalsprong metro- en treinnet en vervoerhubs om stad en rest van de regio te verbinden
"
4,Conform de Omgevinsvisie 2050 zet Amsterdam in op rigoureus vergroenen; een gezonde en klimaatbestendige leefomgeving voor mens en dier.,"Dat betekent:
- Openbare ruimte zo groen mogelijk inrichten.
- Ontwikkeling parken (Hondsrugpark, Gaasperdakpark, Marineterrein, Zuidasdokpark en NDSM-Oost).
- Groene routes en ecologische verbindingen.
- Investeren in het landschap: natuurontwikkeling, kringlooplandbouw, en ruimte voor sporten en bewegen.
- Beschermen van rust- en ruigtegebieden (Oeverlanden, Bretten, Diemerbos)."
5,Conform de Omgevingsvisie 2050 zet Amsterdam in op samen stadmaken; richting geven op hoofdlijnen en ruimte bieden aan initiatief.,"Dat betekent:
- Gelijkwaardige (digitale) informatiepositie bij planvorming.
- Buurtbatenovereenkomsten en buurtomgevingsvisies.
- Grotere rol Amsterdammers bij beheer en ontwikkeling.
- Ruim baan voor wooncoöperaties: naar 10% van de woningvoorraad in 2040."
6,"De Omgevingsvisie 2050 maakt voor te ontwikkelen gebieden onderscheid in vier buurttypen, waarmee we sturen op een programma dat geschikt is voor een specifieke plek in de stad.","• Luwe stadsbuurt: Ontwikkeling van woonbuurten met een relatief lage dichtheid, een beperkt aandeel niet-woonfuncties en veel ruimte voor groen. Maatschappelijke voorzieningen, ruimte voor nutsvoorzieningen, groen en sport zijn naast ruimte voor wonen en werken onderdeel van de opgave voor de ontwikkeling.

• Gemengde stadsbuurt: Ontwikkeling van woonbuurten met een stedelijke dichtheid en een flink aandeel niet-wonen (vooral in plinten en af en toe in een groter gebouw). Groen krijgt een plek in de straten, buurtparkjes en langs watergangen. Maatschappelijke voorzieningen, ruimte voor nutsvoorzieningen, groen en sport zijn naast ruimte voor wonen en werken onderdeel van de opgave voor de ontwikkeling.

• Hoogstedelijke buurt: Ontwikkeling van woonbuurten met een hoogstedelijke dichtheid en meer ruimte voor niet-wonen. Groen krijgt een plek in de straten, buurtparkjes en grote stadsparken. Maatschappelijke voorzieningen, ruimte voor nutsvoorzieningen, groen en sport zijn naast ruimte voor wonen en werken onderdeel van de opgave voor de ontwikkeling.

• Hoogstedelijk centrum: Ontwikkeling van buurten met naast wonen, het grootste aandeel werken en kennis, voornamelijk in grootschaliger gebouwen. De buurten hebben een hoogstedelijke dichtheid, meestal op een klein oppervlak. Groen krijg een plek in de straten, buurtparkjes en grote stadsparken. Maatschappelijke voorzieningen, ruimte voor nutsvoorzieningen, groen en sport zijn naast ruimte voor wonen en werken onderdeel van de opgave voor de ontwikkeling."
7,De Omgevingsvisie 2050 maakt in de bestaande stad onderscheid in vier buurttypen met eigen karakteristieken.,"• Kleinschalige ontwikkeling en transformatie: Zonder veranderingen op structuurniveau versterking van bestaande buurten in de naoorlogse stad door nieuwe verbindingen, verduurzaming, toevoegen van woningen of ruimte voor bedrijvigheid.

• Centrumgebied: De binnenstad en de aangrenzende buurten in West, Zuid en Oost vervullen binnen de stad en ver daarbuiten een unieke en onvervangbare rol als stadscentrum. Hier ligt een grote opgave om de balans te bewaren tussen de stedelijke, nationale en internationale centrumfunctie en de lokale betekenis voor bewoners en mensen die er werken.

• Gemengde gebieden: Deze stadsbuurten met hoge dichtheid aan woningen worden gekenmerkt door een aantrekkelijke afwisseling tussen rustig wonen en levendige concentraties van voorzieningen in stadsstraten en aan pleinen. Het behoud van deze afwisseling staat hier voorop. Dat betekent dat we de bouwdynamiek controleren en ruimte voor publieksfuncties in stadsstraten beschermen.

• Luwe gebieden: In de naoorlogse gebieden (Nieuw-West, Zuidoost, Buitenveldert en naoorlogs Noord) voegen we een nieuwe stedelijke kwaliteit toe door verdichting langs de doorgaande straten en lanen. Daarmee worden het sociaal veilige straten en lanen met ruimte voor publieksfuncties en vormen ze vanzelfsprekende verbindingsroutes in het gebied zelf en met de gebieden eromheen. Tegenover gerichte verdichting staat behoud van bestaande luwe en groene kwaliteiten in andere buurten."
8,De Omgevingsvisie 2050 maakt onderscheid in stadsstraten en stadslanen. In stadsstraten concentreren zich publieksvoorzieningen en is naast verkeer veel ruimte voor ontmoeting en groen. De stadslanen hebben een overwegend groene inrichting met een sterke bomenstructuur. Ruimte voor voorzieningen is er vooral rondom de kruispunten.,"• We sturen in stadsstraten actief op met voldoende ruimte voor publieke functies in gebouwplinten, de inrichting van de openbare ruimte en het beschermen van ruimte voor winkels, horeca en maatschappelijke functies via het omgevingsplan. Er is in ieder geval plaats voor voetganger en fiets en klein elektrisch vervoer. Daarnaast moet in principe openbaar vervoer in het profiel ingepast kunnen worden. Eventueel is er ruimte voor gemotoriseerd verkeer. De autoluw-opgave kan in deze indeling in straten en lanen worden ingepast.

• Stadslanen vormen aantrekkelijke woonplekken. Er is in ieder geval plaats voor voetganger en fiets en klein elektrisch vervoer. Daarnaast moet in principe (hoogwaardig) openbaar vervoer in het profiel ingepast kunnen worden. Eventueel is er ruimte voor gemotoriseerd verkeer. De autoluw-opgave kan in deze indeling in straten en lanen worden ingepast."
9,De Omgevingsvisie 2050 onderscheidt zes soort plekken van 'stedelijke betekekenis'.,"Al deze plekken ontlenen hun aantrekkelijkheid aan de combinatie van het voorzieningenaanbod met de verblijfskwaliteit in de openbare ruimte. Er is daarom in straten en pleinen veel ruimte en aandacht voor groen, water en ontmoeting. Voor de pleinen is een inzet op verbijzonderde kwaliteit gevraagd. Een groene inrichting, met water en speelaanleidingen kan van deze pleinen centrale ontmoetingsplekken maken voor de hele omgeving. De functie als ontmoetingsplek vraagt ook om publiekstrekkende voorzieningen zoals cultuur, horeca en educatie.

• Stationskwartier: De directe omgeving van de grotere stations worden buurten met een hoogstedelijke dichtheid en een gemengd voorzieningenaanbod, waaronder grootstedelijke voorzieningen. Ze hebben een belangrijke rol in het regionale voorzieningenaanbod en de meerkernige ontwikkeling van de stad en regio. Ze zijn via aantrekkelijke straten en langzaamverkeerroutes goed aangesloten op de omliggende buurten en het is er ook prettig wonen.

• Stedelijk centrum: In de stedelijke centra concentreren zich lokale en stedelijke voorzieningen. Ze hebben een verzorgende rol voor omliggende buurten en het stadsdeel (boodschappen, dienstverlening en ontmoeting). Door het toevoegen van stedelijke functies (werk, cultuur en vrije tijd) krijgen ze betekenis voor de hele stad en dragen ze bij aan een meerkernige ontwikkeling. De stedelijke centra worden door het toevoegen van wonen en werken meer onderdeel van het omliggende stadsdeel.

• Kenniskwartier: Op deze plekken staan kennisontwikkeling, onderzoek en innovatie centraal. Ze bieden ruimte aan klein- en grootschalige werkgebouwen. Kenniskwartieren kennen een eigen focus en kleuring qua type onderzoek en bedrijvigheid. Sommige zijn zeer ruimte-intensief en publiekstrekkend, andere meer extensief met laboratoria en onderzoek. Alle kenniskwartieren zijn onderdeel van de stad en goed verbonden met hun omgeving. Er wordt ook gewoond en je vindt er een gemengd voorzieningenaanbod.

• Groen-blauwe hotspot: Deze stedelijke plekken hebben een uitzonderlijke landschappelijke kwaliteit. Ze zijn bij uitstek geschikt voor vrijetijdsfuncties als sportparken, strandjes, buitentheaters en musea. De nadruk ligt op ruimte voor buitenactiviteiten en passende programmaring en inrichting van de openbare ruimte. Eventueel hoort daar gebouwd programma bij, maar altijd zorgvuldig in het groen en water ingepast.

• Groen-blauwe kralenketting: De noordoever van het IJ is een aaneenschakeling van kleinere en grotere groen-blauwe hotspots. Het is een verzameling van stedelijke plekken aan het water, met een verschillend karakter (bijvoorbeeld industrieel of groen). Ze zijn aan elkaar geschakeld door langzaamverkeerroutes die soms langs het water liggen en soms meer landinwaarts. 

•  Centrumgebied: De binnenstad en de aangrenzende buurten in West, Zuid en Oost vervullen binnen de stad en ver daarbuiten een unieke en onvervangbare rol als stadscentrum. Hier ligt een grote opgave om de balans te bewaren tussen de stedelijke, nationale en internationale centrumfunctie en de lokale betekenis voor bewoners en mensen die er werken.



"
10,Conform de Omgevingsvisie 2050 onderscheiden we in het groen-blauwe raamwerk van Amsterdam verschillende onderdelen van de nieuwe hoofdgroenstructuur met eigen karakteristieken.,"•  Groen lint: Straten, lanen en fiets-/wandelroutes, die veel groene elementen bevatten, zoals bomenrijen en geveltuinen. Ze functioneren als verbindende lijnen tussen groene gebieden. Het karakter wordt met name bepaald door de stedenbouwkundige, cultuurhistorische en/of landschappelijke situatie. Het doel is om de samenhang en samenstelling van deze doorgaande groene linten te behouden of te versterken. Voorbeelden zijn de Noordelijke IJdijk in Noord met oude begeleidende beplantingen en het doorlopende groene talud en dijkvoet. Of de bomen langs de grachten van de binnenstad.

•  Groene corridor: Waterlopen, oevers, recreatieve fiets- en wandelroutes en taluds van dijklichamen, die groene verbindingen vormen met een hoge natuurwaarde. Het doel is zoveel mogelijk aaneengesloten vlakgroen zonder barrières. De inrichting kan sterk verschillen, afhankelijk van het accent op de natuur- of recreatiefunctie, landschappelijke basis en stedelijke context. Voorbeelden zijn de spoorberm langs de Tugelaweg in Oost en de Oostertocht langs de Klaprozenweg in Noord.

•  Park: Groene gebieden met ruimte voor recreatie en ontspanning. Ieder type park heeft verschillende eigenschappen en uitgangspunten met betrekking tot toegankelijkheid, ecologische waarde en intensiteit van het gebruik. We zorgen voor een balans tussen drukkere en rustigere parken en zones in parken. Parken die door groei van de stad meer bezoekers ontvangen, worden hiervoor beter ingericht en onderhouden. Door het faciliteren van medegebruik en meervoudig ruimtegebruik zijn
parken in meer of mindere mate altijd multifunctioneel. Voorbeelden zijn stadsparken als het Oosterpark en het Vondelpark, tuinparken als Amstelglorie en de Bretten, sportparken als Middenmeer en Ookmeer, maar ook begraafplaatsen als Westgaarde en De Nieuwe Ooster.

•  Landschapspark: Een samenhangend ensemble van parken en landschap, bestaande uit landbouwgrond, ruigtegebieden, recreatiegebieden en sportlandschappen, verbonden door recreatieve routes. Er wordt gezocht naar mogelijkheden om, passend bij de landschappelijke kwaliteiten van het gebied, de recreatieve toegankelijkheid en gebruiksmogelijkheden te vergroten. Dit is maatwerk, geen landschapspark is hetzelfde, maar een natuurlijkvriendelijke inrichting, en een zorgvuldige inpassing van recreatieve voorzieningen met een duidelijke zonering van drukkere en rustigere gebieden is het uitgangspunt. Voorbeelden zijn Het Twiske, de Tuinen van West en het Amsterdamse Bos.

•  Landschap: Landbouw- en natuurgebieden rondom de agglomeratie van Amsterdam dat gevormd is door landbouw, natuurbeheer, waterbeheersing en energieproductie (turfwinning). Nu en ook in de nabije toekomst is de groen-recreatieve functie hier niet de primaire drager, maar vormt het landschap het decor voor recreatief medegebruik. Het doel is een toekomstbestendig en met de stad verbonden landschap van hoge kwaliteit. Denk hierbij aan Waterland ten noorden van Amsterdam,
het veenrivierenlandschap langs de Amstel en de Vecht of de 19e-eeuwse droogmakerij Haarlemmermeerpolder.

•  Stadsnatuur: Op deze plekken staan extensief gebruik en natuurbeleving voorop. Dat komt tot uiting in de inrichting en bestemming. Deze gebieden hebben een hoge ecologische waarde.

•  Landelijk Noord: De opgave is hier de ontwikkeling van een nieuw evenwicht tussen veen en weide door het stimuleren van
de transitie naar een landschapsinclusieve landbouw en meer mogelijkheden voor extensief recreatief medegebruik. Een
duurzamer landschap zonder bodemdaling, een toename van de biodiversiteit en een groter waterbergend vermogen.

NB: Het lokale buurtgroen is een onlosmakelijk onderdeel van het groen-blauwe raamwerk van de stad, maar vormt geen onderdeel van de hoofdgroenstructuur, zoals die hieronder wordt beschreven. De invulling van buurtgroen en groen op gebouwen en kavels wordt op buurtniveau uitgewerkt, aan de hand van lokale opgaven en stedelijk beleid. Voldoende ruimte voor sport en groen op buurtniveau vormt een integraal onderdeel van de gebiedsontwikkeling (aan de hand van de referentienorm voor maatschappelijke voorzieningen). Hiervoor is de inpassing van een breed scala aan voorzieningen van verschillend formaat mogelijk, mede bepaald door de lokale behoefte en de grootte van de ontwikkeling. Nieuwe sportvoorzieningen worden tijdig, en in de nabijheid (tot maximaal 1,5 km afstand) van de nieuw te ontwikkelen woningen gerealiseerd."
11,"Conform de Omgevingsvisie 2050 maken we onderscheid in hoe het groen-blauwe raamwerk van Amsterdam gebruikt wordt, voor balans tussen rustige plekken en plekken die intensiever gebruikt worden.","• Stadsnatuurplekken: Op deze plekken staat de rust en extensief gebruik voorop. Dat komt tot uiting in de inrichting en bestemming. Deze gebieden hebben een hoge ecologische waarde.

• Zoekgebied stadsbos: Er wordt gezocht naar plekken voor kleinschalige bossen. De bossen krijgen een hoge ecologische waarde en zijn geschikt voor extensief recreatief gebruik.

• Begraafplaats: De begraafplaatsen in de stad hebben, naast hun oorspronkelijke betekenis, een grote natuurwaarde. Het zijn rustige plekken in de stad. Door ze toegankelijk te maken worden het groene plekken in de stad waar mensen de stilte kunnen opzoeken.

• Volkstuinpark: Volkstuinparken zijn door hun gevarieerde inrichting en aandachtig beheer waardevolle groene plekken in de stad en hebben een hoge natuurwaarde. We streven ernaar meer Amsterdammers te kunnen laten genieten van de schoonheid en rust van de volkstuinparken. De nadruk blijft er liggen op een kleinschalige, tuinachtige inrichting, met voornamelijk privaat beheer.

• Opgave sportlandschap: Op deze plekken wordt sport ingepast in een landschappelijke omgeving met veel natuurwaarde. Uitgangspunt is dat sport een positieve bijdrage levert aan de beleving en deze zorgvuldig is ingepast, zodat het karakter van het specifieke landschap niet wordt aangetast. De nadruk ligt op meer extensief georganiseerde sporten en de ongeorganiseerde, individuele sporten. Eventuele sportterreinen, faciliteiten en sportvelden hebben een groene en zo openbaar en
toegankelijk mogelijke inrichting.

• Sportpark: In de sportparken wordt optimaal intensief gebruik mogelijk gemaakt, om zo efficiënt mogelijk de opgave voor georganiseerde sport een plek te geven. De sportparken hebben een groene omlijsting.

• Potentie stadsstrand: Openbare plekken met recreatiemogelijkheden in of langs het water.

• Stadspark: In deze parken is ruimte voor ontspanning, ontmoeting, spelen en informeel sporten. Door de groei van de stad zal het gebruik ten opzichte van het huidige gebruik toenemen. Door de inrichting kunnen de parken gezoneerd worden in drukkere en rustigere delen. Onderhoud en beheer is een belangrijke opgave wegens het toenemende gebruik.

• Potentie groene-blauwe hotspot: De inzet op deze plekken is om, gebruikmakend van hun landschappelijke kwaliteit, hun stedelijke betekenis te vergroten. Vrijetijdsfuncties als bijvoorbeeld strandjes, waterrecreatie, buitentheaters en musea kunnen hier een plek krijgen. De nadruk ligt op buitenactiviteiten (zie ook de kaart ‘Plekken met stedelijke betekenis’)."
12,Het eerste principe van de Groenvisie 2020 -2050 luidt: we zorgen voor genoeg gevarieerd groen voor iedereen. ,"Elke Amsterdammer kan genieten van voldoende groen in en om de stad. We garanderen toegang tot een bepaalde hoeveelheid groene ruimte per inwoner. Hoeveel dat is, hangt af van het type groen.

• Als je je deur uitstapt zie je in je eigen buurt meteen groen tegen gevels, op straten, op pleinen en langs kades en oevers. We maken de openbare ruimte groener waar we kunnen (“Groen, tenzij andere functies, zoals bijvoorbeeld verkeer, de groeiomstandigheden en de beheer- baarheid het onmogelijk maken”).
• Je kunt binnen 10 minuten wandelen vanaf je huis in een parkachtige, openbare omgeving zijn.
• Je bent na maximaal 15 minuten fietsen in een groot groengebied aan de rand van de stad.
• Een netwerk van groene en groen-blauwe verbindingen met wandel- en fietspaden verbindt de verschillende groene elementen.
• Het groen in de stad is openbaar en bereikbaar met het openbaar vervoer. Het is voor iedereen toegankelijk, ook voor mensen met een fysieke beperking. Het kan zowel door de gemeente als door bewoners of bedrijven zijn aangelegd en worden onderhouden."
13,Het tweede principe van de Groenvisie 2020 -2050  luidt: groen draagt bij aan het oplossen van opgaven in de stad.,"We kiezen voor een inrichting en beheer, waarmee zo veel mogelijk waarden van het groen worden behouden, toegevoegd of versterkt. Het groen draagt op die manier maximaal bij aan verschillende opgaven in de stad.

Groen kan veel functies vervullen in de stad, denk aan: wateropvang, hittedemping, verhoging van biodiversiteit en recreatie. Recreatie kent vele vormen, alle activiteiten die mensen doen om te ontspannen, in dit geval in het groen. Het gaat dan bijvoorbeeld om bewegen, spelen, sporten, tuinieren en elkaar ontmoeten. Al die functies vinden we belangrijk, omdat ze bijdragen aan een leefbare stad voor mensen en dieren. Een belangrijke opgave in de stad. Een goede inrichting en beheer kunnen die functies ondersteunen en meer waarde geven. Daarom zorgen we bij het inrichten en beheren van het groen dat:
• Groen met minder kwaliteit wordt verbeterd, zodat het meer waarde heeft en bijdraagt aan verschillende opgaven. Zo kan een park bij de juiste inrichting en het juiste beheer een prettige plek zijn voor een miljoen bezoekers per jaar en tegelijk waardevol zijn voor planten en dieren. Dus bijdragen aan gezondheid, sociaal welzijn en biodiversiteit.
• Nieuw groen bijdraagt aan de verschillende opgaven die op een plek het belangrijkst zijn, rekening houdend met de omgeving. De juiste inrichting en beheer zijn afhankelijk van de locatie en de behoefte van mens, dier en plant op die plek. Op plekken in de stad met veel verharding, kan de toevoeging van groen optimaal bijdragen aan verkoeling en waterberging. Op andere locaties is eerder behoefte aan mogelijkheden om te spelen of sporten.
• Groen van goede kwaliteit behouden blijft en goed wordt beheerd."
14,Het derde principe van de Groenvisie 2020 -2050  luidt: de stad wordt natuurinclusief aangelegd en beheerd.,"Amsterdam wordt nog aantrekkelijker voor diverse planten en dieren. We zijn een stad waar gebouwd, ingericht en beheerd wordt met respect voor de natuur.

Steden kunnen rijk zijn aan vrij levende planten en dieren. Omdat een steeds groter deel van ons land bebouwd wordt, is het zaak om biodiversiteit in stedelijke gebieden te vergroten. Daarnaast zijn sommige dieren en planten afhankelijk van stedelijke milieus. De biodiversiteit in Amsterdam is de laatste jaren gegroeid. Deze trend willen we voortzetten. We geven planten en dieren alle kansen om gebruik te maken van het natuurgebied Amsterdam. We zorgen voor het welzijn van dieren in de stad. De stad wordt zo ecologisch mogelijk ingericht en beheerd, gericht op een grote biodiversiteit. 

Dit betekent dat we:
• Bij de aanleg of bij het opnieuw inrichten van de openbare ruimte kiezen we voor natuurinclusieve oevers, kades, bermen, parken, bos- en bosplantsoenen, graslanden, plantsoenen, straten en pleinen. We maken bij kades en oevers, waar dat technisch mogelijk en gepast is, geleidelijke land/water overgangen met inheemse planten. Het toepassen blijft altijd maatwerk.
• Als norm natuurinclusief (ver)bouwen bij renovatie, transformatie en nieuwbouw van gebouwen.
• Ecologisch beheren wordt de norm in de openbare ruimte en bij het water, uiterlijk in 2030. Belangrijk is dat het past bij het gebruik van de openbare ruimte en het water.
• De bestaande ecologische structuur uitbreiden en geen nieuwe ecologische knelpunten veroorzaken bij verdichting in de stad.
• Ook bij private tuinen en bedrijventerreinen zijn mogelijkheden om de biodiversiteit te verhogen."
15,Het vierde principe van de Groenvisie luidt: aan groen werken we samen.,"We werken samen met bewoners, ondernemers, woningbouwcorporaties, kennisinstellingen en andere organisaties in de stad en regio aan het versterken van de stedelijke groene structuur en de groene elementen in wijken en buurten.

Een groene en leefbare stad maak je met vele handen. De gemeente slaat graag de handen ineen met bewoners, ondernemers, woningbouwcorporaties, kennisinstellingen en andere organisaties, waaronder andere overheden. We moedigen bewoners, bedrijven en organisaties aan hun eigen buitenruimte, zoals binnentuinen en daken, groener te maken en te beheren. We maken het vastgoed dat we zelf gebruiken of verhuren ook groener. Daarvoor kijken we naar de daken van de gebouwen en naar de aangelegen terreinen.

Ambtenaren, bewoners, bedrijven, kennis- instellingen en woningbouwcorporaties werken samen en leren van elkaar bij het groener maken van de stad. Voor de openbare ruimte geeft de gemeente duidelijke kaders voor aanleg, onderhoud en beheer. Binnen de gemeente werken we aan een sterke samenwerking omtrent het groen. Het delen van kennis met bewoners en partijen buiten de gemeente vinden we ook belangrijk. We zorgen dat de kennis die we opdoen bij het groener maken van de stad toegankelijk wordt voor iedereen. We leren van elkaar en daarnaast kunnen volwassenen en kinderen zich nog verder ontwikkelen door natuureducatie. Door te beseffen welke rol planten in ons leven spelen wordt het plantenleven om ons heen steeds meer gewaardeerd. Er zijn veel plekken in de stad waar je kunt leren over de natuur, bijvoorbeeld de Hortus, de schooltuinen en de natuurspeeltuinen."
16,Groen dient waar mogelijk altijd te worden toegevoegd bij projecten en initiatieven in de openbare ruimte conform het principe ‘Groen tenzij’.,"‘Groen, tenzij’ betekent dat we de openbare ruimte in Amsterdam zien als een ruimte die in de basis groen is. In de ontwerppraktijk die er nu is, zien we openbare ruimte nog te vaak als verharde ruimte, waar we even- tueel groen aan kunnen toevoegen of kunnen ‘uitsparen’. Hierdoor is op veel plekken te veel verharding, zoals te brede stoepen zonder ruimte om te verblijven of te spelen. Of brede asfaltvlaktes die verkeerskundig niet nodig zijn.

‘Groen, tenzij’ draait onze visie op de openbare ruimte om. Straten en pleinen worden groen, behalve als andere functies dat onmogelijk maken. Functies als: voetgangersruimte, fietspaden, openbaar vervoer of ondergrondse infrastructuur. Op die manier maken we de stad stap voor stap gezonder, natuurvriendelijker en een prettigere plek om te leven. Dat kan ook in smalle straten. Bijvoorbeeld door groene gevels toe te passen of een bestaande tuin te veranderen in een openbare.

We gebruiken ‘groen, tenzij’ ook andersom. In gebieden waar genoeg groen is, voegt meer groen niet vanzelfsprekend kwaliteit toe. Daar is het belangrijk om ons te richten op het verhogen van de natuurwaarde, de gebruiksmogelijkheden of de ruimtelijke kwaliteit. In zulke gebieden focust het beleid zich op het beter gebruik maken van het bestaande groen en niet op het groener maken van de omgeving.

We passen verharding toe waar dat vanuit gebruik en/of beheer nodig en wenselijk is. Denk aan wegen, straten, fietspaden, stoepen, trambanen, parkeerplekken en pleinen. Er kan ook bewust gekozen worden voor (behoud) van verharding vanuit ruimtelijke kwaliteit en cultuurhistorisch oogpunt. Voorbeelden daarvan zijn de mooie pleinen en stegen in de binnenstad of de kades langs het water."
18,"Vanuit de Groenvisie zien we dat Amsterdammersveel gebruik maken van het groen in hun eigen buurt. Buurten kunnen nog groener, daarvoor zijn veel mogelijkheden. In de Groenvisie 2020 - 2050  zijn de ambities voor het buurtgroen vastgelegd.","In 2050 zijn er meer groene straten met ruimte voor bomen en bloemen in boomspiegels of plantvakken. In de buurten genieten mensen van groene pleinen, postzegelparkjes en plantsoenen, groene speelplekken, moestuinen, bloemenlinten, wadi’s (natuurlijke opvang van regenwater), bomen, groene speelstraten en geveltuinen. Die groene plekken geven de buurten een eigen identiteit en herkenbaarheid. Door samen met de buurt aan een passende groene inrichting te werken ontstaat meer sociale samenhang en gedeeld eigenaarschap. Ook zullen we doorgaan met het groener en openbaar maken van schoolpleinen."
19,"Conform de Groenvisie zijn de grote groengebieden (of parkgebieden) de oases van de stad. Het zijn plekken om de rust of juist gezelschap op te zoeken. In de Groenvisie 2020 - 2050  zijn de ambities voor parkgebieden  vastgelegd, waaronder stadsparken, stadsbossen, sportparken, volkstuinen en begraafplaatsen vallen.","In 2050 is er in de grotere groene gebieden in de stad, zoals stadsparken en stadsbossen, een goede balans tussen drukke en rustige delen. Er is ruimte om in de zon of in de schaduw te zitten, elkaar te ontmoeten op een grasveld of terras, te sporten en spelen en te werken. De parkgebieden zijn goed te bereiken per fiets en te voet, en er is ruimte voor ecologie, waterhuishouding en eetbare planten(voedselbos). Het beheer wordt georganiseerd door de gemeente. Voor vrijwilligers is het mogelijk een deel van een park te onderhouden. 
De ambitie is om nieuwe parken te realiseren en meer kwaliteit en karakter aan bestaande parken toe te voegen. Als er ruimte is om een bestaand park uit te breiden in de directe omgeving dan doen we dat.

We richten parken daarbij zo in, dat ze ook na hevige regen en bij droogte toegankelijk en aantrekkelijk zijn voor bezoekers. We realiseren een nieuw stadsbos omdat het grote belang van bomen voor mensen en dieren vraagt om meer bomen en een nieuw stadsbos in (de buurt van) Amsterdam.

Op sportparken vergroten we de ecologische waarde en het medegebruik. We behouden en moderniseren de volkstuinparken. Begraafplaatsen blijven oases van rust.
"
20,"Conform de Groenvisie is het landschap rondom de stad het rustige groene landschap: de Brettenzone, Tuinen van West, Waterland, de Diemerscheg, de Amstelscheg of het Amsterdamse Bos. ","In 2050 fiets je vanuit de stad gemakkelijk naar het landschap, waar je kunt bewegen en waar je wordt omgeven door natuur, landschapsparken, openbare (voedsel) bossen of waardevol cultuurlandschap. In Amsterdam is het landschap nooit ver weg: het landschap steekt als zogenaamde ‘scheggen’ diep het bebouwde gebied in. De plek waar de scheg begint of eindigt noemen we de kop van de scheg en die ligt binnen de gemeentegrens van Amsterdam. De gemeente beschouwt de scheggen als belangrijkste verbinding tussen de stad en het landschap om de stad. We zorgen voor betere verbindingen tussen de stad en het landschap van de scheggen."
21,"In Amsterdam realiseren we groen dat past bij de omgeving, goed groeit, gezond blijft en goed te beheren is.","We besteden daarbij aandacht aan materiaalkeuze, situering en maatvoering. In het Beleidskader Puccinimethode zijn hiervoor de algemene beleidsmatige principes vastgelegd. In het “Handboek Puccinimethode Groen” zijn de groene principes in de beleidskader uitgewerkt tot technische voorschriften."
22,We creëren meer zwemwater en recreatieplekken aan water.,"Water als plek voor verkoeling in de zomer wordt in de toekomst -gelet op klimaatverandering- steeds belangrijker. Het aantal officiële zwemplekken in natuurwater in en rond Amsterdam is beperkt. In 2040 zijn dat er wat ons betreft beduidend meer. We denken in de eerste plaats aan de stadsplassen, maar ook in en rond het IJ en IJmeer liggen mogelijkheden voor verkoeling in of aan het water.

Om echt te kunnen zwemmen dient het water te voldoen aan de kwaliteitseisen die daarvoor gelden. Door goede informatievoorziening over wanneer waar gezwommen kan worden kunnen meer (tijdelijke) zwemplekken in natuurwater worden gecreëerd. Hiervoor dient de blauwalg in de stadsplassen structureel te worden bestreden. Dat betekent ook dat we ervoor moeten zorgen er minder afval in het water terechtkomt, door een verantwoorde afvalwater inzameling bij jachthavens en door er voor te zorgen dat alle rondvaartboten en pleziervaartuigen op termijn vrij zijn van uitstoot van schadelijke stoffen. 

De aanleg van één of meer drijvende zwembaden aan de IJ-oevers of de Amstel behoort natuurlijk ook tot de mogelijkheden, analoog aan de voorbeelden hiervan in Antwerpen, Parijs, Berlijn en Kopenhagen. Tevens willen we meer recreatieve plekken aan het water maken, variërend van het simpelweg plaatsen van bankjes aan het water tot aan nieuw steigers aan het water waar je kunt pootje baden.
"
23,We activeren water en oevers.,"Wij willen de verwachte groei van recreatie en toerisme meer spreiden over de hele stad. De verwachte groei van het aantal inwoners, werknemers en bezoekers (toeristen) zal worden gefaciliteerd door vooral buiten de drukke binnenstad nieuwe recreatief toeristische voorzieningen en trekkers te ontwikkelen en deze onder de aandacht van een breder publiek te brengen. Aan het water lijken hiervoor diverse kansen te liggen. Op het meer ‘activeren’ van het water wordt vooral ingezet aan de IJ-oevers, de Amsteloevers, de ring van stadsplassen en aan de oevers van het IJmeer en IJburg. Juist daar willen het aantal recreatieve, publieke, culturele en horeca voorzieningen aan het water uitbreiden.

We gaan door met het stimuleren van de ontwikkeling van nieuwe recreatieve, publieke, culturele en horeca voorzieningen aan het water, vooral buiten de binnenstad waar het al druk genoeg is. Een café met een goed terras aan of op het water voegt iets toe aan de beleving en het gebruik van het water en wordt al snel een nieuwe bestemming voor de buurt en gasten van verder, ook voor de plezier- en passagiersvaarders. 

Naast de metropolitane voorzieningen aan het water die veel publiek trekken, zoals Carré, de Stopera, Eye Filmmuseum en het Anne Frankhuis, worden de stadsplassen Sloterplas, Nieuw Meer en Nieuwe Diep  verder ontwikkeld tot metropolitane plekken. Door de groei van het cluster aan watersport-, recreatieve, culturele en horecavoorzieningen worden deze stadsplassen steeds meer plekken die -zeker in de zomer- grote groepen Amsterdammers en bezoekers trekken om te recreëren en te sporten. 
"
24,In de 'binnenstad' streven we vanuit de Watervisie naar het bewaken en herstellen van de balans tussen een bruisende en leefbare historische binnenstad.,"De grachtengordel is onze prachtige erfenis uit de Gouden Eeuw. De grachten worden in het vaarseizoen druk bevaren door pleziervaart, rondvaart en andere vormen van passagiersvaart. Op een zonnige dag bruist de binnenstad met vele sloepjes en volle rondvaartboten in de grachten. Het aantal evenementen op en aan het water groeit in de binnenstad. Dit levert op zomerse dagen en bij evenementen fantastische plaatjes op, maar ook steeds meer (geluids-)overlast. De balans tussen een bruisende en leefbare stad moet met name in de historische binnenstad worden bewaakt en hersteld. Toenemende (geluids)overlast en verdrukking van bewonersbelangen liggen met name in de binnenstad op de loer.

Voor het water in de binnenstad benoemt de Watervisie onder meer de volgende ambities ten aanzien van de inrichting van de openbare ruimte:
•  Oostelijke binnenstad: nieuwe publieke plek op het Marineterrein aan het Oosterdok
•  Oostelijke binnenstad: ontsluiten vaarrondje Marineterrein - Artis 
•  Singelgracht: realisatie wandel boulevard 
• Hoogwaardige inrichting openbare ruimte centrum met verblijfskwaliteit aan de grachten
•  Verbeteren zicht op grachten door verplaatsing woonboten

In de Watervisie zijn deze ambities nader toegelicht. "
25,"In de 'stad rondom de binnenstad' streven we vanuit de Watervisie naar de ontwikkeling van nieuwe ligplaatsen voor de passagiersvaart, nieuwe vaarroutes en verbetering van de openbare ruimte.","Het gebied rondom de binnenstad, grofweg Amsterdam West, Zuid en Oost, ligt direct tegen de populaire grachtengordel aan en het water is net als de grachtengordel onderdeel van Amstellands boezem met een waterpeil van 40 cm onder NAP. Door de directe aansluiting van het water op de grachtengordel kan juist dit gebied een deel van de druk op het (gebruik van) het water in de binnenstad opvangen.

Deze zone rondom de binnenstad kun je daarom ook het ‘uitrolgebied van de drukke binnenstad’ noemen. In en aan de grachten, vaarten en kanalen van dit gebied liggen kansen voor de ontwikkeling van nieuwe ligplaatsen voor de passagiersvaart, nieuwe vaarroutes en verbetering van de openbare ruimte. Er zijn hier mogelijkheden om nieuwe wandel- en fietsroutes aan het water te realiseren, het zicht op het water te verbeteren en nieuwe recreatie- en attractieplekken aan het water te ontwikkelen.

Voor dit deel van de stad dat grenst aan de binnenstad (Amsterdam West, -Zuid en -Oost) benoemt de Watervisie onder meer de volgende  ambities ten aanzien van de inrichting van de openbare ruimte:
•  Impuls Amstelboulevard  
•  Amstelkwartier: ontwikkeling natuurzwemplek in de Amstel en locatie passagiersvaart
•  Impuls Amsteloever Kop Amstelscheg
•  Kostverlorenvaart: groene loper oostelijke kade
•  Weer bevaarbaar maken Haarlemmervaart

In de Watervisie zijn deze ambities nader toegelicht. "
26,"In de zone 'het IJ en de haven' streven we vanuit de Watervisie naar het goed bereikbaar houden van de Amsterdamse haven en de stad voor de cruise, de verdere ontwikkeling van het stedelijk waterfront aan het IJ en de verbetering van de IJ-oeververbindingen.
","Het IJ en de haven zijn onlosmakelijk met elkaar verbonden. Het IJ is een belangrijke schakel in de trans-Atlantische doorvaartroute voor de beroepsvaart tussen het Ruhrgebied, de haven van Amsterdam, andere Nederlandse binnenhavens en wereldhavens. De Amsterdamse haven is een economische factor van belang.

Amsterdam Noord is ook volop in ontwikkeling. De vele evenementen, het Filmmuseum en de horeca zorgen voor een snel groeiende stroom bezoekers. Voorspellingen wijzen op een mogelijke groei van het aantal woningen de komende decennia met 30 tot 55%. Het aantal arbeidsplaatsen zou wel eens kunnen verdubbelen.  Deze ontwikkeling gaat gepaard met de aanleg van nieuwe jachthavens, locaties met nieuwe ligplaatsen voor woonboten of waterwoningen en de verschuiving van woonboten en andere functies.

Op de veerponten van en naar Amsterdam-Noord wordt het steeds drukker. Zo druk zelfs dat we met de Verkenning verbetering IJoeververbindingen, Sprong over het IJ, hard studeren op een verbetering van de Noord-zuidverbindingen over het IJ, voor de korte, middellange en lange
termijn.


Voor het IJ en de haven benoemt de Watervisie onder meer de volgende  ambities ten aanzien van de inrichting van de openbare ruimte:
• Sprong over het IJ: verbetering IJoeververbindingen
• Doorontwikkeling openbare groene Noordelijke IJ-oevers met doorgaande langzaamverkeerroutes
• Sixhaven en omgeving ontwikkelen als levendige publieke plek

In de Watervisie zijn deze ambities nader toegelicht. 
"
27,In 'de stad grenzend aan het landschap' streven we vanuit de Watervisie naar het verder ontwikkelen van recreatieve functies en vaarroutes.,"Met ‘de stad grenzend aan het landschap’ wordt grofweg de stad buiten de Ring A10 plus binnendijks Noord en het metropolitane landschap bedoeld of anders gezegd: de naoorlogse stad en het landschap. Dit deel van de stad vormt als het ware het overgangsgebied tussen het centrale deel van de stad en het omliggende landschap.

Amsterdam is omringd door vier waterlandschappen: de Noordzee met het strand in het westen, het
Hollands (veen)plassengebied en de Amstel- en Vechtstreek in het zuidoosten, het IJ- en Markermeer in het noordoosten en Waterland in het noorden. Op de Noordzee en het strand na zijn deze landschappen door de vingerstadstructuur van Amsterdam via de groene en blauwe (het IJ en IJmeer) scheggen tot diep in de stad ervaarbaar. In deze waterrijke landschappen kan bovendien volop gevaren en gerecreëerd worden. Dit is een enorme kwaliteit van Amsterdam. 

Tevens wordt de stad omgeven door een ring van stadsplassen of -meren, die soms in de stad en soms in het landschap liggen. Bij de stedelijke verdichting in de stad hoort ook een intensivering van de recreatieve mogelijkheden. Juist deze stadsplassen en -meren kunnen een veel belangrijkere rol spelen in de recreatiebehoefte van de Amsterdammer.

Voor 'de stad grenzend aan het landschap' benoemt de Watervisie onder meer de volgende ambities ten aanzien van de inrichting van de openbare ruimte:
•  Recreatieve impuls voor de ring van stadsplassen
•  Sloterplas: naar een metropolitaan stadsmeer
•  Gaasperplas: impuls recreatie en watersport
•  Nieuwe Meer: impuls recreatie, voorzieningen en watersport
•  Nieuwe Diep: impuls recreatie, voorzieningen en watersport
•  Nieuw-West: uitbreiding kanogebied
•  Waterland en Noord: optimalisatie waterrecreatienetwerk en voorzieningen
•  Waterlandse zeedijk: verbeteren recreatieve infrastructuur en nieuwe zwemplekken

In de Watervisie zijn deze ambities nader toegelicht. "
28,Het opheffen van parkeerplekken is mogelijk als dit past binnen de parkeerbalans. ,"Bij het opheffen van een parkeerplek is de parkeerdruk op buurtniveau leidend. Als deze 90% of hoger wordt (als gevolg van deze en andere plannen in dezelfde buurt), dan zijn flankerende maatregelen nodig, bijvoorbeeld door het vergunningenplafond te verlagen, parkeerplekken te compenseren, of door aan vergunninghouders een parkeerplek beschikbaar te stellen in een parkeergarage. Ook dient het opheffen van parkeerplekken in andere buurten meegenomen te worden bij de beoordeling."
29,"Het behouden en versterken van kwaliteit van wonen en werken in Zuidas is de belangrijkste uitdaging in dit gebied voor de komende periode.
","De Visie Zuidas geeft een visie op de (toekomstige) structuur van het gebied.

Centraal in Zuidas ligt station Amsterdam Zuid, hét knooppunt van verbindingen voor de fiets en het OV. Door het ondergronds brengen van de snelweg ontstaan er op het dak van de nieuwe tunnels twee langgerekte stationspleinen. Hierdoor komt er ruimte vrij voor het nieuwe station. Door toevoeging van de Brittenpassage en verbreding van de Minervapassage wordt overstappen makkelijker en het contact tussen de beide stationspleinen groter. Deze twee passages en de aangrenzende pleinen zijn voor voetgangers bestemd. Ze vormen een veilig en comfortabel gebied, waaraan alle belangrijke functies om het station een voordeur hebben.

Ten noorden van het station komt de samenhang tot stand door een groene route, een verbinding tussen de Schinkel en de Amstel. Een rijk assortiment van bomen en vaste planten vormt het bindend element. De route loopt langs een aantal beeldbepalende gebouwen en verblijfsplekken.

Ten zuiden van het station is een stad van de 21e eeuw in wording. Hier worden onder andere veel nieuwe woningen gebouwd. Lucht, licht en ruimte, belangrijke kwaliteiten uit het plan van Van Eesteren, komen hier samen met de eigenschappen van een hedendaagse stad: hoge dichtheden, bijzondere architectuur en zorgvuldige aansluitingen van gebouwen op de straat. Er is ruimte voor recreatie door toevoeging van hoogwaardig ingerichte parken, pleinen en speelplekken. 
"
30,We hanteren in Zuidas twee verschillende inrichtingsprincipes: ‘Zuidaskwaliteit’ en ‘Puccini’. Dit om het bijzondere karakter van het gebied te onderstrepen.,"Puccini staat voor een uniforme en herkenbare inrichting van de openbare ruimte in heel Amsterdam. In de Puccini methode is ruimte geboden om op bijzondere plekken af te wijken van standaard materialen in de openbare ruimte. Eén van die gebieden is een gedeelte van de Zuidas (zie kaart). Met de daar toegestane plus in materialen wordt aangesloten op het hoogwaardige karakter van het gebied. Het centrum van Zuidas, waar veel gebruikers samenkomen, wordt ingericht volgens Zuidaskwaliteit. Het basismateriaal bestaat uit natuursteen.

De visie Zuidas is door de gemeenteraad vastgesteld en hierop is door de commissie Puccinimethode positief geadviseerd op 12 juli 2016. Hierbij is aangegeven dat de visiekaart Puccini aan de voorgestelde opzet van de visie Zuidas wordt aangepast. 

"
31,"Groen en water in de openbare en privéruimte dragen bij aan een Zuidas die leefbaar, robuust en regenbestendig is.","De aanwezigheid van aantrekkelijke plekken in het groen of bij het water vormt een basisvoorwaarde voor een verdichtende Zuidas. Er moet voldoende ruimte zijn om te kunnen ontspannen, te spelen en creativiteit te ontplooien. De ruimte hiervoor is binnen en rond Zuidas aanwezig, maar we kunnen die nog verbeteren en beter verbinden.
"
32,Op de Zuidas zetten we in op slim en efficiënt gebruik van de beschikbare ruimte met voorrang voor ov en fiets.,"De verkeersdrukte in Zuidas neemt door nieuwe verbindingen en vastgoedontwikkeling verder toe. Er komen niet alleen gebouwen met nieuwe gebruikers bij, gebouwen worden ook steeds intensiever gebruikt. Omdat het drukker wordt op straat, groeit de noodzaak om duidelijke
keuzes te maken (Mobiliteitsaanpak Amsterdam,2015). In de Visie Zuidas zetten we in op slim en efficiënt gebruik van de beschikbare ruimte met voorrang voor ov en fiets.

De visie is om het fietsnetwerk rond station Amsterdam Zuid te verbeteren. Dit is hard nodig, want het aantal mensen dat met de fiets naar station Amsterdam Zuid reist, zal de aankomende jaren enorm toenemen. Een van de belangrijkste ingrepen is de Daklaan: een verhoogde fietsverbinding, die loopt van het Beatrixpark naar de Parnassusweg. Deze fietsverbinding zorgt ervoor dat de nieuwe fietsparkeergarages rond het station op een snelle en veilige manier bereikbaar zijn, zonder kruising van fietsers met voetgangers en ander verkeer bij de drukke pleinen en de Beethovenstraat. Daardoor is er op de begane grond ruimte voor extra (commerciële) voorzieningen. Zo kan aan de noordzijde van het station een aantrekkelijker plein ontstaan. Daarnaast biedt de Daklaan een goede en snelle doorgaande oost-westverbinding door de Zuidas. Door de Daklaan groen in te richten, met voetpaden over de gehele lengte en verblijfsplekken in het midden van de Daklaan, kan het ook als park midden in Zuidas fungeren. In Parijs (Promenade Plantée) en New York (The High Line) bevinden zich succesvolle voorbeelden van dergelijke hoge parken. Zo kan ook de Daklaan een groene identiteitsdrager in het hart van Zuidas worden.

"
33,"We geven duidelijker sturing aan de groei van Amsterdam, door te kiezen voor levendigheid of rust.","Vooral in centrumgebieden, stadspleinen en in stadsstraten is veel ruimte voor ondernemers om te profiteren van  economische potentie van de stad. Woonstraten behouden zoveel mogelijk hun rustige karakter. Hierdoor wordt de prettige afwisseling tussen rustig wonen en levendigheid om de hoek versterkt. Door het benoemen van verschillende groentypen in de Hoofdgroenstructuur, allemaal met eigen kwaliteiten en ontwikkelmogelijkheden, wordt gestuurd op waar we ruimte bieden aan levendigheid (met name in stadsparken) en waar we kiezen voor rust (onder andere in struinnatuur). Zie voor de verschillende gebiedstyperingen ook de Opgavenkaart uit de Visie Openbare Ruimte."
34,De openbare ruimte is toegankelijk voor iedereen.,"Amsterdam geeft de openbare ruimte zo toegankelijk mogelijk vorm. Dat doen we omdat we willen dat de groter wordende groep ouderen, maar ook mensen met beperkingen, langer en beter zelfstandig kunnen (blijven) wonen en deel kunnen nemen aan het maatschappelijk verkeer. Het betekent praktisch bijvoorbeeld dat de maatvoering van trottoirs en oversteeklocaties voldoende is, dat hellingen niet te steil zijn, dat er genoeg obstakelvrije ruimte wordt gerealiseerd en dat waar nodig extra voorzieningen worden aangebracht.

Ook op OV-knooppunten moet de toegankelijkheid worden geborgd. Daarom is het belangrijk dat de gemeente, Stadsregio en vervoerders samen met reizigers en reizigersorganisaties blijven werken aan het verbeteren van looproutes en aan het eenvoudiger maken voor de reiziger om zijn of haar weg te vinden. Ook in de schoolomgeving en de routes van kinderen naar scholen verdient toegankelijkheid en veiligheid bijzondere aandacht. 

Om toegankelijkheid op projectniveau te borgen is de ""Checklist Toegankelijkheid"" opgesteld. Deze checklist is een overzicht van inrichtingsprincipes en maatvoeringen die samengenomen duidelijk maken hoe een toegankelijke openbare ruimte er idealiter uitziet. Dat betekent niet dat altijd aan alle eisen kan worden voldaan. Het betekent wel dat wanneer niet aan de in deze checklist opgenomen eisen wordt voldaan, duidelijk kan worden gemaakt waarom niet. En dat dit ook aan de doelgroep welke het meeste belang heeft bij een toegankelijke openbare ruimte wordt uitgelegd."
35,"Bij het verdelen van de schaarse ruimte krijgen verblijfsfuncties, voetgangers en fietsers prioriteit. ","Met name in centrumgebieden en in krappe stadsstraten, met belangrijke economische en toeristische functies, moet er meer ruimte komen voor de verblijfsfunctie van de openbare ruimte. Je moet er kunnen slenteren, winkelen, elkaar ontmoeten of op een terras kunnen zitten. Bij het verdelen van de schaarse ruimte geven we in deze gebieden en in de meeste stadsstraten daarom prioriteit aan voetgangers en fietsers, gevolgd door openbaar vervoer en auto. Voor auto’s geldt: wie er moet zijn, kan er komen.  Maar de automobilist is er wel te gast. Hij past zijn snelheid en rijgedrag aan aan de andere gebruikers van de openbare ruimte. Automobilisten die geen herkomst of bestemming in het stadshart hebben, rijden een andere route. Ruimte winnen we door in nog meer straten te kiezen voor een lagere snelheid van 30km/u. Dit maakt mengen van verkeer mogelijk en verbetert tegelijk de luchtkwaliteit en vermindert geluidsoverlast. Dat kan niet overal. In een aantal straten die daarvoor het meest geschikt zijn staat doorstroming van het autoverkeer centraal.

Stadsstraten en Centrumgebieden zijn weergegeven op de Opgavenkaart uit de Visie Openbare Ruimte. "
36,De openbare ruimte in de stad is (in 2025) groener geworden.,"In een groeiende en verdichtende stad is investeren in de groene openbare ruimte noodzakelijk om een leefbare stad te zijn en te blijven. Groen heeft recreatieve en economische waarden, en is  nodig voor de inrichting van een klimaatbestendige stad. Bomen en groen kunnen bijdragen aan het dempen van hitte en de opvang van regenwater bij hevige buien. Daarnaast draagt groen voor veel Amsterdammers bij aan een prettige leefomgeving en heeft het een positief effect op gezondheid. Met dit principe wordt de ambitie om de stad te vergroenen, zoals in de Agenda Groen 2015-2018 beschreven, voortgezet. Kansen liggen er met name door het stimuleren en ondersteunen van het vergroenen van de buurt: postzegelparken, straten, speelplekken, schoolpleinen en geveltuinen. Bij het ontwerpen aan nieuwe stads- en woonbuurten wordt er aantrekkelijke groene openbare ruimte toegevoegd. De stad ontwikkelt daarnaast comfortabele fietsroutes door een aantrekkelijke groene omgeving. Door aandacht te besteden aan de groene inrichting van deze fietsroutes en het realiseren van een goede boomstructuur worden groene parken en gebieden met elkaar verbonden. 

Zie de Opgavenkaart uit de Visie Openbare Ruimte voor een weergave van de verschillende gebiedstypen."
37,De Amsterdamse openbare ruimte is overal mooi ingericht.,"Amsterdam richt straten, pleinen en groen in volgens de principes zoals vastgelegd in de Puccinimethode: deze principes zijn overal hetzelfde."
38,Keuzes bij inrichting en beheer van de openbare ruimte zijn duurzaam en groen.,"Amsterdam levert een wezenlijke bijdrage aan een circulaire economie door voor haar openbare ruimte zoveel mogelijk in te zetten op hernieuwbare en duurzame materialen. De inrichting en het beheer van de openbare ruimte in Amsterdam draagt bij aan de duurzaamheidsambities van de stad. Bij toepassen van nieuw materiaal in de openbare ruimte wordt een cyclische benadering gehanteerd, waarbij hernieuwbaarheid, hergebruik en een lange levensduur de uitgangspunten zijn. Bij keuzes voor inrichting en beheer van de openbare ruimte besteden we aandacht aan diversiteit van dier- en plantensoorten. Door de juiste keuzes te maken tijdens ontwerpprocessen, bijvoorbeeld ten aanzien van beplanting, kan schade en overlast door dieren (o.a. ratten) voorkomen worden."
39,"Inrichting, beplanting en materialen gaan lang mee.","Amsterdam investeert in een inrichting van de openbare ruimte die lang meegaat en daarmee duurzaam is. Dat begint met de keuze voor een inrichting die adaptief is bij veranderd of intensiever gebruik. We kiezen voor materialen en beplanting die zich hebben bewezen in de Amsterdamse situatie van intensief gebruik, een vochtig klimaat met meer piekbuien en een slappe bodem. Materialen moeten mooi verouderen, een lange technische levensduur hebben en hergebruikt kunnen worden."
40,We ondersteunen slimme oplossingen voor duurzaam gebruik van de openbare ruimte.," Er zijn al diverse ontwikkelingen op dit vlak. De opkomst van deelauto’s en straks ook zelfrijdende auto’s, biedt wellicht kansen voor een efficiënter gebruik van de openbare ruimte, met name in de drukste gebieden van de stad. Door real time inzicht in beschikbare parkeerplekken (voor auto’s of fietsen) kan fout parkeren of zoekverkeer voor een deel worden teruggedrongen. Een belangrijke basisvoorwaarde voor dit soort innovaties is de beschikbaarheid van data en informatie, zodat we beter en sneller inzicht krijgen in het gebruik van de openbare ruimte en in verkeersstromen. Een stabiele digitale infrastructuur in de stad is een eerste vereiste. Amsterdam heeft in potentie een slim netwerk door de gehele stad liggen dat bestaat uit 125.000 punten (lichtmasten) met energie en connectiviteit, die bijvoorbeeld ook dienst kunnen doen als oplaadpunten voor elektrische auto’s, wifi, sensoren (voor het meten van luchtkwaliteit), verkeersborden en buitenreclame."
41,We zijn terughoudend met statische functies in de openbare ruimte. ,"Statische functies, zoals parkeren, afvalcontainers, kiosken, telecommunicatiekastjes, licht- en trammasten, straatmeubilair of andere objecten, kunnen op gespannen voet staan met de primaire functie van de openbare ruimte: verblijven en verplaatsen. Soms zijn dit soort voorzieningen op een bepaalde plek gewoon nodig of dragen ze wel degelijk bij aan de verblijfskwaliteit, zoals een terras of een bankje in de openbare ruimte. We zijn in principe voor een overzichtelijke openbare ruimte met een minimum aan obstakels. We zijn terughoudend met de plaatsing van statische functies en proberen deze in drukke gebieden met weinig openbare ruimte tot een minimum te beperken. Door het weghalen van parkeerplaatsen op straat kunnen we meer ruimte creëren voor verblijven en verplaatsen en tegelijk investeren in de aantrekkelijkheid van de openbare ruimte."
42,De inrichting van de openbare ruimte maakt flexibel gebruik mogelijk.,"Amsterdam richt straten flexibel, bruikbaar en overzichtelijk in en houdt daarbij rekening met cultuurhistorische kwaliteiten. Dat betekent eenvoudige straatprofielen met zo min mogelijk obstakels en barrières. In 30km/u straten is mengen van verschillende verkeerssoorten het uitgangspunt, met uitzondering van situaties waar menging vanuit veiligheidsoverwegingen of doorstroming van het OV ongewenst is. Als in straten het huidige gebruik knelt met de beschikbare ruimte, gaan we vaker kiezen voor een bepaalde modaliteit.  Niet alle gebruikers worden overal gefaciliteerd. Een flexibele inrichting maakt dubbelgebruik, ook in de tijd, eenvoudiger. Zo kan op rustige momenten de stoep gebruikt worden voor het laden en lossen van goederen om later op de dag te veranderen in terras- of voetgangersruimte. "
43,De inrichting van de openbare ruimte nodigt uit tot bewegen.,"Openbare ruimte moet mooi, groen en toegankelijk zijn en uitnodigen om in te sporten en bewegen. We zien dat steeds meer sporters gebruik maken van de openbare ruimte. De stad is hun speelveld. Van de hardlopers en bootcampers in de parken, tot de urban sporters die in de meer verharde ondergronden hun uitdaging vinden. Amsterdam creëert daarom meer voorzieningen en maakt ruimte voor sport en spel op straat en in het groen, voor kinderen, volwassenen en ouderen. Speelvoorzieningen voor kinderen, zijn onderscheidend, uitdagend en verbindend. Liever één centrale buurtspeelplek die aansluit bij de wensen in de buurt, dan op iedere straathoek een wipkip. Blijvende aandacht voor de fiets en meer ruimte voor de voetganger zijn minstens zo belangrijk. Ook een divers aanbod aan voorzieningen, zoals winkels, in de direct omgeving nodigt uit tot alledaags bewegen."
44,Bomen zijn gezond.,"Amsterdam behoort tot de groenste steden van Europa. Waar Amsterdam 1 boom op 2 inwoners heeft, telt Parijs 1 boom per 22 inwoners. Dat is niet alleen mooi, maar ook van groot belang voor de ruimtelijke kwaliteit en klimaatbestendigheid van de stad: bomen zorgen voor verkoeling en nemen regenwater op. Bomen langs stadsdeel overstijgende straten en waterstructuren zijn daarnaast van groot belang voor de ruimtelijke kwaliteit en de herkenbaarheid van de stad. Er is echter een spanningsveld tussen stedelijke ontwikkelingen en het behoud van bomen. Grote bomen hebben ruimte nodig. Bij het planten en beheren van bomen zal er voldoende groeiruimte moeten zijn, zowel boven- als ondergronds en bij herprofileringen van straten dienen gezonde en levensvatbare bomen te blijven staan. "
45,Stadsparken en buurtgroen zijn ingericht voor divers en intensief gebruik.,"Een groot deel van de groene openbare ruimte in Amsterdam maakt onderdeel uit van de Hoofdgroenstructuur (HGS). Voor groene ruimte binnen de HGS is specifiek aandacht voor openbaarheid, diversiteit in aanbod, gebruiks- en belevingswaarde en de mate waarin initiatievenwenselijk en mogelijk zijn. Dat verschilt sterk per groentype binnen de Hoofdgroenstructuur. Stadsparken zijn bij uitstek de gemeenschappelijke tuinen van de stad, waar iedereen komt en waar een grote variatie aan activiteiten mogelijk moet zijn. Naast stadsparken wordt het groene karakter van Amsterdam sterk bepaald door buurtgroen en straatgroen. Buurtpleintjes en schoolpleinen worden zoveel mogelijk groen ingericht met divers en bestendig groen. 

Stadsparken zijn weergegeven op de Opgavenkaart uit de Visie Openbare Ruimte. 

De Hoofdgroenstructuur is ook te zien op de online kaart op https://maps.amsterdam.nl/hoofdgroenstructuur/ "
46,Semiopenbare ruimtes in de stad zijn zichtbaar openbaar en hebben een brede functie.,"Met het drukker worden van de openbare ruimte in de stad moeten we op zoek naar onderbenutte plekken. In de Agenda Groen (2015) staat de ambitie beschreven om sportparken, volkstuinparken, schoolwerktuinen, en begraafplaatsen, maar ook schoolpleinen, toegankelijk te maken voor een breder publiek. Dat kan door passende functies toe te voegen en veel meer zichtbaar openbaar te zijn. Volkstuinparken kunnen hun wandelpaden openstellen voor bezoekers en een functie vervullen in de verkoop van gezond geteeld voedsel. Sportparken kunnen een grotere betekenis krijgen voor de gezondheid van Amsterdammers als deze bereikbaar en openbaar toegankelijk zijn, onder andere voor buurtbewoners . Nu nog afgesloten privétuinen, schoolpleinen of (groene) daken kunnen een belangrijke functie vervullen als rustpunten ineen drukker worden stad."
47,De openbare ruimte is klimaatbestendig ingericht.,"Een regenbestendige inrichting is overal in de stad het uitgangspunt, van zowel de publieke als de private ruimte. Dat betekent: bij hevige regen treedt geen schade of overlast op. Tegelijkertijd wordt regenwater nuttig gebruikt voor een groene, aantrekkelijke en leefbare stad.  De urgentie verschilt per gebied. In lijn met de Agenda Groen (2015) worden straten en pleinen verder vergroend, net als gevels en daken. Vergroening is ook vanuit leefbaarheid en het hittebestendig maken van de stad een verstandige keuze. Bij het ontwerpen aan de verharde openbare ruimte  spelen keuzes ten aanzien van het profiel, type goten, drempels, verharding of infiltratieputten een belangrijke rol om knelpunten op te lossen ten aanzien van regenbestendigheid."
48,Bij ontwerpen aan de openbare ruimte worden ondergrondse zaken tijdig meegewogen.,"De Amsterdamse (ondergrondse) openbare ruimte zit vol met kabels en leidingen en alles wat daarbij hoort: toegang tot transformatiehuisjes, ondergrondse afvalcontainers, boomwortels, etc.  Minstens de helft van alle investeringen in de openbare ruimte gaat naar deze ondergrondse zaken. Diverse openbare ruimte ambities op het gebied van duurzaamheid, rainproof of de groei van bomen zijn afhankelijk van de ondergrondse ordening en de samenwerking tussen diverse partijen. 

In ontwerpprocessen voor de openbare ruimte worden ondergrondse belangen tijdig betrokken en meegewogen. Daarbij wordt een integrale afweging gemaakt tussen verschillende aspecten, waaronder: vervuilde grond, waterstromen, sponswerking (rainproof), waterkeringen, objecten, fundamenten,  boomwortels, kabels en leidingen, biodiversiteit, archeologie en koude warmte opslag. 

Voor meer informatie over Rainproof, zie https://www.rainproof.nl/ en de Rainproof Atlas: https://maps.amsterdam.nl/rainproof/
"
49,De Amsterdamse openbare ruimte is de huiskamer van de Amsterdammer en wordt samen ingericht. ,"Het samen zoeken naar een verbetering van de openbare ruimte heeft onmiskenbaar een positieve invloed op de economische en sociale ontwikkeling van een gemeenschap. Het samenwerken aan de huiskamer kan voor verbinding zorgen tussen verschillende culturen, disciplines en generaties. Daarom zullen initiatieven van bewoners, verenigingen en ondernemers op lokaal niveau worden gefaciliteerd. Deze taak past binnen het gebiedsgericht werken."
50,"Het streven is om het functionele gebruik van kades en oevers en de plek die water voor de ruimtelijke beleving van de stad nog steeds inneemt, zoveel mogelijk met elkaar te verenigen.","In deze visie is het de bedoeling om het gebruik van kades en oevers en de  plek die water voor de ruimtelijke beleving van de stad nog steeds inneemt met  elkaar te verenigen. Daarbij is een goede afstemming tussen het gebruik van  het water en de inrichting en het gebruik van de kade van groot belang. In zijn  algemeenheid dienen de kades zo leeg mogelijk te zijn.

Uitgangspunten  
▪ Meer samenhang tussen water en wal bij het realiseren van waterfuncties en voorzieningen op de wal; het aantal openbare kades en oevers in stand houden en waar mogelijk de openbaarheid herstellen. 
▪ Sobere en doelmatige afmeervoorzieningen en voorzieningen bij (nieuwe) lig plaatsen realiseren die passen in de ruimtelijke structuur van het gebied (zie  ook paragraaf  2.4. ‘Afmeervoorzieningen’).

"
51,"De prominente rol die water voor de ruimtelijke structuur en de cultuurhistorische ontwikkeling van de stad speelt, moet ook in de toekomst gewaarborgd blijven. ","De belevingswaarde en de ruimtelijke waarde van water voor de stad, vooral de relatie tussen water en wal, moeten beschermd en op een aantal plekken hersteld worden. 

Op basis van een onderzoek naar de cultuurhistorische ontwikkeling van het water is een ruimtelijke typologie van binnenstadswateren opgesteld. Daarin wordt  een onderscheid gemaakt tussen stadsgrachten met een gemengde functie,  woongrachten, werkgrachten en havengrachten. Uit de typologie blijkt dat een  klein aantal stadswateren voortkomt uit natuurlijke waterlopen; het profiel daar van is mede gebaseerd op hun oorspronkelijke breedte. De overige stadswateren zijn geprofileerd op basis van hun toenmalige functie, waarbij de schaalvergroting van (haven)functies goed is te zien.

• Woongrachten
Een aantal grachten in de binnenstad is aangelegd voor luxe wonen aan het wa ter: de zogenaamde woongrachten, zoals de Herengracht en de Keizersgracht. Buiten het wonen in riante grachtenpanden langs de kade werd vrijwel niets  toegestaan, dus ook geen woonboten. Door de aanwezigheid van stenen boog bruggen konden grote schepen deze grachten niet op en voor het doorgaande scheepvaartverkeer waren andere routes meer voor de hand liggend. 

•  Werkgrachten
Vanaf de zestiende eeuw deed zich binnen de stad een scheiding van functies voor. Stad en haven onderscheidden zich van elkaar door hun verschillende opzet. In de zeventiende-eeuwse stadsuitbreidingen is een duidelijke zonering te onderscheiden: de grote grachten waren voornamelijk bedoeld voor wonen, terwijl de Prinsengracht en de gebieden erbuiten een gemengde functie hadden; bedrijven en kleinere woningen wisselden elkaar af.

• Havengrachten
Schepen konden door de havengrachten de stad binnenvaren. Buiten de IJdijk was de invloed van de getijden en van het gebruik als zeehaven zichtbaar. De  invloedssfeer van de haven is vooral te zien in bredere profielen. De meeste  grachten buiten de historische dijken, bijvoorbeeld de grachten rond de Westelijke en de Oostelijke Eilanden, en een aantal in de buurt van de Amstel, hebben een profiel dat ongeveer tweemaal zo breed is als in de rest van de binnenstad.  Dit zijn de zogenaamde havengrachten. Deze grachten kenmerken zich op een  groot aantal plaatsen door pakhuizen en andere aan de havenfunctie gelieerde  bebouwing en door de aanwezigheid van niet-openbare kades met (voormalige) werfterreinen.

• Singelgracht: voormalige stadsgracht met gemengde functie
De Singelgracht is de laatst aangelegde verdedigingsgracht van Amsterdam. Eerdere verdedigingsgrachten, zoals de burgwallen en het Singel, waren voorzien van palissaden of stenen muren en werden bij latere stadsuitbreiding getransformeerd tot tweezijdig bebouwde grachten. Bij de Singelgracht lag een  uitgebreid fortificatiestelsel van aarden wallen, bastions en poorten bij de uitvalswegen. Dit verklaart de breedte en de nog deels slingerende loop van de gracht.  In de negentiende eeuw verdwenen de vestingwerken en werd de gracht op een  aantal plaatsen rechtgetrokken en deels gedempt om nieuwe bouwgrond te creëren. De Singelgracht werd, afhankelijk van de functies, voorzien van een zeer diverse inrichting en bebouwing. Zo zijn lang niet overal kades; grote delen hebben een groene inrichting, terwijl elders nog een industrieel karakter overheerst. "
52,Bij het aanwijzen van ligplaatsen op het water is het streven dat zij in de ruimtelijke structuur van het water en de omgeving passen en de beleving van het water waar mogelijk bevorderen.,"Zij mogen de doorvaart niet belemmeren. Om  dat te bereiken zal een aantal van de huidige boten, vooral woonboten, in de  binnenstad moeten worden verplaatst. Eigenaren zullen niet gedwongen worden hun boten te verplaatsen, behalve als er sprake is van aanwijsbare urgente of  illegale situaties. Uitgangspunt is dat verplaatsingen in het kader van de visie op  basis van vrijwilligheid zullen gebeuren. Dat vergt tijd en actieve medewerking  van booteigenaren. Ook zal naar prikkels worden gezocht waarmee verplaatsingen gestimuleerd kunnen worden. "
53,Afmeervoorzieningen zijn een structuur- en beeldbepalend element voor het water.,"Daarmee worden op- en afstapvoorzieningen voor watergebruikers bedoeld in de vorm van steigers, pontons, afvaartlocaties van  rondvaartrederijen en dergelijke. Zij leggen een groot beslag op de openbare  ruimte, maar zijn tegelijkertijd noodzakelijk voor een groot aantal gebruiksfuncties. Het bestuur wil de toegankelijkheid van water en wal bevorderen  en op logische plekken in de stad een netwerk aan kleine openbare afmeer voorzieningen stimuleren die een kortstondig afmeren mogelijk maken (‘kiss en flow’). Deze dienen zo sober en doelmatig mogelijk te worden ingericht. Ze moeten passen in het beeld van de omgeving en een multifunctioneel karakter  hebben. 

Uitgangspunten:
▪ afmeervoorzieningen zo sober en doelmatig mogelijk inrichten: voor openbare steigers zijn een opstapvoorziening in de vorm van twee palen en een ligger in de meeste gevallen voldoende;  
▪ in de toekomst alleen openbare steigers toestaan;  
▪ het beslag van afmeervoorzieningen op de openbare ruimte zo beperkt mo  gelijk houden en de inrichting van afmeervoorzieningen aanpassen aan het beeld van de omgeving; 
▪ de toegankelijkheid van openbare steigers op de vaste wal goed regelen en waar nodig  verbeteren."
54,Wonen op het water hoort thuis in Amsterdam. Het aantal ligplaatsen voor woonboten in de binnenstad wordt dan ook gehandhaafd.,"Om ook met deze functie  de cultuurhistorische, beeldbepalende kenmerken van de stad te versterken is passend welstandsbeleid nodig voor woonboten en bijbehorende voorzieningen. Aansluitend moet er verplaatsingsbeleid komen om een aantal knelpunten op te lossen en voor het realiseren van meer openbare kaderuimte.  Daarbij zal worden samengewerkt met het stedelijke project ‘Wonen op Water’ van de dienst Binnenwaterbeheer. "
55,"In Oud-Zuid streven we naar het waarborgen van een hoogwaardige en continue groen- en waterstructuur; afgestemd op het gebruik en de beleving en de specifieke stedenbouw kundige identiteit en de architectuur van de diverse buurten.

","Om een duurzame en hoogwaardige groen- en waterstructuur voor de toekomst te garanderen wordt in Oud-Zuid ingezet op een vierledige strategie.

1. Behouden en versterken van de bestaande kwaliteiten.
Om het gebruik en de beleving van de groen- en waterstructuur zo optimaal mogelijk te garanderen dienen de bestaande kwaliteiten behouden te blijven en versterkt te worden.

2. Toevoegen van ontbrekende schakels.
De huidige groen- en waterstructuur is op een paar schakels na compleet. Voor het optimaliseren van het gebruik en de beleving van de groen- en waterstructuur dienen de ontbrekende schakels toegevoegd te worden. 

3. Verbeteren & herstellen van de verschraalde (historische) inrichting
In de afgelopen decennia zijn, om verschillende redenen, groenstroken en plantsoenen verdwenen en is de karakteristieke bomenstructuur op een aantal plaatsen onderbroken. Op inrichtingsgebied moeten verschillende herstel- en verbeteringsmaatregelen uitgevoerd worden.

4. Hoogwaardig, duurzaam, historisch bewust en consequent onderhoud en beheer.
De mate van het beheer en de wijze van onderhoud is zeer bepalend voor de uitstraling en de beleving van de openbare ruimte. Hiervoor zijn enkele specifieke beheerdoelen belicht."
56,Om het gebruik en de beleving van de  waterstructuur in Oud-Zuid zo optimaal mogelijk te garanderen dienen de bestaande kwaliteiten behouden te blijven en versterkt te worden.,"Voor de beroeps- en pleziervaart is het noodzakelijk het waterprofiel vrij te houden om de doorvaarbaarheid te kunnen garanderen. Voor het recreatieve gebruik is het van belang dat de oevers openbaar toegankelijk zijn en het zicht op het water en de continuïteit van de langzaam verkeerroutes gewaarborgd blijven en zo nodig versterkt worden. Voor de beleving dienen de singelachtige oevers, tezamen met de karakteristieke gebouw de watervoorzieningen, behouden te blijven en versterkt te w orden."
57,Om het gebruik en de beleving van de  groenstructuur in Oud-Zuid zo optimaal mogelijk te garanderen dienen de bestaande kwaliteiten behouden te blijven en versterkt te worden.,"De volgende groene ruimten dienen behouden en versterkt te worden: 
▪  De Schinkelscheg vanwege de ecologische verbinding met het buitengebied.
▪   De stadsparken en -pleinen (het Vondelpark, het Museumplein, het Sarphatipark en het Olympiaplein) als uitloopgebied voor de recreanten. 
▪   De lanen en assen als groene verbindingen tussen verschillende wijken/stadsdelen. 
▪  De onderlinge diversiteit van de beplanting op de buurtpleinen, plantsoenen en singelachtige oevers omwille van de beleving (het prikkelen van de zintuigen door variatie in beplanting). 
▪  De groene (binnen)tuinen, met beeldbepalende bomen, zijn van belang vanwege het contrast met de stenige en drukke omgeving.

Het behouden en beschermen van de grote diversiteit aan boomsoorten, w elke medebepalend zijn voor de identiteit van het stadsdeel, is uitgangpunt. Dat geldt ook voor de ‘monumentale’ bomenrijen in de lanen, assen en stadstraten."
58,In de afgelopen decennia zijn groenstroken en plantsoenen verdwenen in Oud-Zuid en is de karakteristieke bomenstructuur op een aantal plaatsen onderbroken. In de Visie Groen en Blauw Amsterdam Oud-Zuid 2020 worden herstel- en verbeteringsvoorstellen gedaan voor water en groen.,"Zie ook kaart ""Ontbrekende schakels en verbetering inrichting""."
59,Het ´Wensbeeld groen en waterstructuur 2020´ geeft een totaalbeeld van de gewenste toekomstige groen- en waterstructuur in Oud-Zuid. ,Het gebruik en de beleving en continuïteit van de groen- en waterstructuur staan centraal en zijn afgestemd op de specifieke stedenbouw kundige identiteit en de architectuur van de diverse buurten. Het wensbeeld dient als kader op het gebied van het groen en het water in het stadsdeel.
60,"Een ieder die voornemens is werkzaamheden aan de infrastructuur in de openbare ruimte uit te voeren, levert het college tijdig betrouwbare informatie hierover ten behoeve van de programmering, de regie, coördinatie en het herstel van de openbare ruimte."," Het college stelt nadere regels vast over de informatie die moet worden overgelegd, het tijdstip en de wijze waarop informatie wordt verstrekt over werkzaamheden.

Voor verdere informatie over het WIOR stelsel, zie de 'Verordening werken in de openbare ruimte Amsterdam 2021'

https://zoek.officielebekendmakingen.nl/gmb-2021-108217.html"
61,De Technische Advies Commissie Hoofdgroenstructuur adviseert het college over de inpasbaarheid van initiatieven in de Hoofdgroenstructuur.,"Alle plannen van de stad die aan burgemeester en wethouders worden voorgelegd ter besluit­vorming of ter advisering, toetst de Technische Advies Commissie Hoofdgroenstructuur (TAC) aan de beleidsregels voor de Hoofdgroenstructuur. De TAC adviseert burgemeester en wethouders wanneer zij dit nodig acht. Dit geldt voor nieuwe bestemmingsplannen en voor afwijkingen op het bestemmingsplan in het kader van een omgevingsvergunning.

Met ingang van 1 januari 2012 dienen ook tijdelijke afwijkingen van een bestemmingsplan, als bedoeld in artikel 2.12 Wabo, voor zover geheel of gedeeltelijk gelegen in de Hoofdgroenstructuur, voor advies voorgelegd te worden aan de TAC. Na afloop van de vergunning dient de TAC binnen drie maanden te worden geïnformeerd over het herstel van de locatie in de oude situatie. Ook wanneer er twijfel bestaat over de begrenzing van de Hoofdgroenstructuur of waar plannen de begrenzing doorkruisen, dient de TAC om advies te worden gevraagd. 

Voor de kaart van de Hoofdgroenstructuur, zie: https://maps.amsterdam.nl/hoofdgroenstructuur/ 
Voor meer informatie, zie: https://www.amsterdam.nl/bestuur-organisatie/organisatie/ruimte-economie/ruimte-duurzaamheid/technische-advies/ "
62,"De mobiliteitsgroei in een sterk verstedelijkt gebied als Amsterdam moeten we primair opvangen door meer ruimte te geven aan voetganger, fiets en openbaar vervoer.","De prioriteit in het centrumgebied ligt bij het bieden van voldoende en aantrekkelijk ingerichte openbare ruimte voor voetgangers, fietsers en kleine, schone voertuigen. Trein, metro en streekbussen zorgen ervoor dat reizigers snel en comfortabel vanuit de regio en rand van de stad naar het centrum kunnen komen. Voor autoverkeer in het stadshart geldt: wie er moet zijn, kan er komen. Wie er niet hoeft te zijn (doorgaand verkeer), rijdt een andere route"
63,We creëren meer ruimte voor fietsers en voetgangers in de binnenstad en de stadsstraten.,"- Vervoersmiddelen met een groter ruimteslag zoveel mogelijk verplaatsen naar buiten het centrum.
- Uitbreiding van het aantal voetgangerszones.
- Autovrije zones waar mogelijk.
- Opheffen/verplaatsen parkeerplaatsen om voetgangers/fietsers meer ruimte te geven.
- Voetgangerszones invoeren.
- Maximumsnelheid in het centrum verlagen naar 30 km/u .
"
64,"Automobilisten die echt in de stad willen zijn, kunnen dat. Maar doorgaand verkeer weren we zoveel als mogelijk.","Behalve voor bestemmingsverkeer moet het aantal auto’s in het centrum waar mogelijk worden beperkt door de focus te leggen op doorstroming, het selectief verplaatsen van zwaar verkeer naar de rand van de stad en het verminderen van doorgaand en zoekverkeer van auto’s.
- Aantrekkelijke P&R-mogelijkheden aan de randen van de stad.
- Beter aansluiten van openbaar vervoer op parkeergelegenheden buiten het centrum.
- Het gebruik van het OV voor verplaatsingen over de langere afstanden stimuleren met snelle geconcentreerde hoofdroutes.
- Stimuleren van het parkeren van de auto aan de rand van de staat, d.m.v. korting op vergunningen of een financiële tegemoetkoming.
- Stimuleren van auto-deelinitiatieven, zowel georganiseerd (o.a. Greenwheels en Connectcar) als particuliere initiatieven.
- Stimuleren van het gebruik van elektrische (deel)auto’s.
"
65,Het selectief weghalen van parkeerplekken op straat is een belangrijk instrument om een aantrekkelijke openbare ruimte te creëren.,"Om toch ruimte te bieden voor geparkeerde auto’s, zijn we continu bezig met het zo efficiënt mogelijk inzetten van alle beschikbare parkeerplekken.
- Parkeergelegenheden gaan zoveel mogelijk ondergronds
- Bestaande parkeergarages beter benutten of uitbreiden
- Nieuwe parkeergarages ondergronds om parkeerplaatsen op straat te vervangen/verwijderen.
- Slimmer gebruik maken van bestaande parkeerplekken
- Beter inrichten van vergunningsgebieden
- Intensiveren van handhaving in de avonduren
- Beter informeren van de parkeerder
- Intensiveren van handhaving in de aanpak van foutparkeren.
"
66,Belangrijke instrumenten om de doorstroming te verbeteren zijn gebruiksmaatregelen. Zo zorgen we ervoor dat de infrastructuur voor elke vervoerswijze optimaal wordt benut.,"De doorstroming van verschillende vervoerswijzen wordt verbeterd door meer gebruik te maken van verkeersmanagement en ICT- oplossingen. 

Dit gebeurt door:
- Het voortdurend monitoren van verkeersstromen op hoofdroutes
- Optimaliseren van de aanpak door meer gebruik te maken van nieuw brongegevens zoals reispatronen uit apps.
- Meer gebruik maken van ICT-mogelijkheden (parkeren, fietsenstalling laad- en losfaciliteiten).
- Verkeerslichten continue monitoren en bijstellen om optimale doorstroom te bevorderen.
- Daar waar mogelijke instellen van een “groene golf”.
- Aanpassen van openingstijden van bruggen om de doorstroom te bevorderen.
- De auto krijgt voorrang op een aantal hoofdwegen en plusnetten om een snelle doorvoer te bevorderen.
- Het verminderen van afslagbewegingen in de plusnetroute om de doorstroom te verbeteren.
- Betere voorzieningen voor laad- en losverkeer om het overige verkeer zo min mogelijk te hinderen.
- Dubbelgebruik van parkeerplaatsen: overdag laad- en losplaatsen, ’s avonds reguliere parkeerplaatsen.
- Verhogen van de maximumsnelheid op uitvalsroutes van 50 naar 70 km/uur.  
"
67,"Bij het vaststellen van de locaties voor ondergrondse en bovengrondse verzamelcontainers, aanbied-plaatsen voor minicontainers en aanbiedplaatsen voor grof huishoudelijk afval worden algemene eisen gesteld in het belang van de bereikbaarheid, toegankelijkheid, verkeersveiligheid, doelmatigheid en de inzamellogistiek. ","Aan de volgende eisen moet worden voldaan en kunnen conform het  ""stedelijk kader bepalen locaties inzamelvoorzieningen""  geen concessies aan gedaan worden:
E1: De inzamelvoorziening bevindt zich niet voor een inrit, carport of garage.
E2: De inzamelvoorziening mag een brandgang niet belemmeren.
E3: De inzamelvoorziening bevindt zich op (in) gemeentegrond.
E4: De inzamelvoorziening is zodanig gesitueerd dat het zicht op verkeersborden, bewegwijzering en verkeerslichten niet wordt belemmerd.
E5: De locatie van een inzamelvoorziening dient bereikbaar te zijn voor het inzamelvoertuig.
E6: De inzamelvoorziening is zodanig gesitueerd dat het inzamelvoer-tuig daar veilig kan komen en zonder extra verkeersmaatregelen ook veilig kan stoppen en werken.

Daarnaast worden er aanvullende richtlijnen gehanteerd waarnaar wordt gestreefd en bij het zoeken naar de meest geschikte plaats zoveel mogelijk rekening mee wordt gehouden. Van richtlijnen kan gemotiveerd afgeweken worden. De richtlijnen zijn uitgewerkt in het ""stedelijk kader bepalen locaties inzamelvoorzieningen"". "
68,"Bij de locatie keuze voor (afval) inzamelvoorzieningen worden naast algemene eisen ook aanvullende richtlijnen gehanteerd met betrekking tot bereikbaarheid, toegankelijkheid, veiligheid, doelmatigheid en de inzamellogistiek.","Conform het ""stedelijk kader bepalen locaties inzamelvoorzieningen"" zijn onderstaande richtlijnen van toepassing. Richtlijnen zijn ""dat waar naar wordt gestreefd"". Bij het zoeken naar de meest geschikte plaats wordt zoveel mogelijk rekening gehouden met de richtlijn. 

Gelet op de schaarse openbare ruimte in Amsterdam kan niet verwacht worden dat een locatie aan alle richtlijnen voldoet. Als niet alle richtlijnen gevolgd zijn dan zal dat in het locatiebesluit (formeel juridisch wordt dit 'aanwijzingsbesluit' genoemd) worden aangegeven en wordt (desgevraagd) gemotiveerd waarom afwijken vanuit algemeen belang in die specifieke situatie gerechtvaardigd is.

Goede bereikbaarheid/toegankelijkheid voor bewoners en beperken overlast voor omgeving
R1:  De afstand van de inzamelvoorziening tot de gevel van een gebouw is minimaal 1,8 meter.
R2: De inzamelvoorziening bevindt zich bij een gebouw met woonfunctie niet bij een deur, of een raam, of een balkon op de eerste verdieping.
R3: De afstand tussen een inzamelvoorziening en een speelplaats is minimaal 20 meter.
R4: De inzamelvoorziening wordt zodanig gesitueerd dat bij de aanleggen bij het legen geen schade ontstaat aan bomen.
R5: De inzamelvoorziening is zodanig gesitueerd dat voetgangers en mindervaliden zoveel mogelijk ongehinderd gebruik kunnen maken van looproutes op het trottoir.
R6: De inzamelvoorziening is zodanig gesitueerd dat sociale controle op het gebruik van de voorziening mogelijk is.
R7: De inzamelvoorzieningen moeten zodanig bereikbaar zijn dat het inzamelvoertuig niet achteruit hoeft te rijden.

Doelmatige inrichting openbare ruimte
R8: De inzamelvoorziening bevindt zich in een verhard gebied. Als dat niet mogelijk is, moet voorkomen worden dat er “snippergroen” ontstaat.
R9: Bomen worden ontzien bij het aanwijzen van locaties. Er worden in principe geen bomen gekapt en trekwortels afgehakt.

Veiligheid
R9: De inzamelvoorziening ligt niet aan een drukke doorgaande weg.
R10 Er worden geen locaties aangewezen op hoeken van drukke verkeerskruisingen, dat wil zeggen kruisingen van hoofdnetten auto/OV (Plus- en hoofdnetten auto en openbaar vervoer zoals bedoeld in het beleidskader Hoofdnetten vastgesteld door de gemeenteraad op september 2016.).
R12: Er ligt geen vrij liggend fietspad tussen de inzamelvoorziening en het inzamelvoertuig.
R13: De inzamelvoorziening bevindt zich niet naast of 20 meter voor een bushalte of naast een busbaan.
R14: De inzamelvoorziening is zodanig gesitueerd dat gebruikers die wonen aan een drukke doorgaande weg zo weinig mogelijk hoeven over te steken om hun afval aan te bieden.

Inzamel-logistieke aspecten
R15: De inzamelvoorziening is zodanig gesitueerd dat het inzamelvoer-tuig (bij lediging van de container) geen hinder ondervindt van aanwezige objecten.
R16: De inzamelvoorziening is zodanig gesitueerd dat de container bij lediging niet over geparkeerde auto's getild moet worden.
R17: De inzamelvoorziening bevindt zich niet op een laad- en losplaats."
69,Ten aanzien van de locaties van ondergrondse en bovengrondse verzamelcontainers gelden specifieke eisen en richtlijnen.,"Conform het ""stedelijk kader locatiekeuze inzamelvoorzieningen"" wordt onderscheid gemaakt tussen eisen en richtlijnen:
• eisen – waaraan moet worden voldaan en waar geen concessies aan gedaan kunnen worden
• richtlijnen – waarnaar wordt gestreefd en bij het zoeken naar de meest geschikte plaats zoveel mogelijk rekening mee wordt gehouden. Van richtlijnen kan gemotiveerd afgeweken worden.

Eisen en richtlijnen ten aanzien van  ondergrondse en bovengrondse verzamelcontainers zijn hieronder opgenomen.

Eisen:
SEV1: De inzamelvoorziening is toegankelijk voor rolstoelgebruikers.
SEV2:  Bij aanleg van de inzamelvoorziening wordt de afwatering zo ingericht dat er geen water in de inzamelvoorziening kan stromen.  Er mogen geen problemen ontstaan op dit gebied bij lediging en gebruik van de inzamelvoorziening.
SEV3 :De te plaatsen inzamelvoorzieningen mogen geen gevaar veroorzaken voor de veiligheid (zichthinder).

Richtlijnen:
SRV1: Een inzamelvoorziening voor restafval is voor maximaal 100huishoudens. Als richtlijn wordt een loopafstand van maximaal150 meter meegegeven.
SRV2: Een inzamelvoorziening voor glas, papier en plastic is voor maximaal 200 huishoudens. Als richtlijn wordt een loopafstand van maximaal 150 meter meegegeven.
SRV3: Een inzamelvoorziening voor textiel is voor maximaal 750 huishoudens. Als richtlijn wordt een loopafstand van maximaal 300 meter meegegeven.
SRV4: Containers worden bij voorkeur bij elkaar geplaatst.
SRV5: Bij onderlossende containers is de afstand tot straatmeubilair en tot parkeerplaats minstens 1 meter en tot rijbaan en fietspadminstens 0,45 meter.
SRV6: De locatie is zodanig gesitueerd dat zo min mogelijk kabels en/of leidingen moeten worden verlegd.
SRV7: De locatie is zodanig gesitueerd dat er zo min mogelijk graafwerkzaamheden nodig zijn in vervuilde grond.
SRV8: Bij plaatsing wordt rekening gehouden met voldoende ruimte rondom en boven de verzamelcontainer ten behoeve van lediging.
"
70,"Ten aanzien van aanbiedplaatsen voor (mini)containers en grofvuil gelden specifieke  richtlijnen.

","Conform het ""stedelijk kader locatiekeuze inzamelvoorzieningen"" wordt onderscheid gemaakt tussen eisen en richtlijnen:
• eisen – waaraan moet worden voldaan en waar geen concessies aan gedaan kunnen worden.
• richtlijnen – waarnaar wordt gestreefd en bij het zoeken naar de meest geschikte plaats zoveel mogelijk rekening mee wordt gehouden. Van richtlijnen kan gemotiveerd afgeweken worden.

Specifieke eisen aan locaties van aanbiedplaatsen zijn niet van toepassing.  Richtlijnen ten aanzien van aanbiedplaatsen voor (mini)containers en grofvuil zijn hieronder opgenomen:
SRA1: De aanbiedplaats is toegankelijk voor rolstoelgebruikers. 
SRA2: De aanbiedplaats wordt niet direct naast een andere inzamelvoorziening gesitueerd (tussenruimte minimaal 2 meter).
SRA3: Bij aanbiedplaatsen voor grof huishoudelijk afval is de vrije ruimte groter dan 1 meter en hijsruimte groter dan 6 meter.
SRA4: Bij aanbiedplaatsen voor grof huishoudelijk afval is de afstand tot straatmeubilair minstens 1 meter, tot fietspad minstens 1 meter, tot rijbaan minstens 0,45 meter, tot parkeerplaats minstens 1 meter.
SRA5:  De afstand tussen de aanbiedplaats en het inzamelvoertuig is maximaal 3 meter.
SRA6: De aanbiedplaatsen voor het aanbieden van minicontainers hebben geen stoeprand of ander obstakel tussen aanbiedplaats en inzamelvoertuig.
"
71,"Het bepalen van de locaties van inzamelvoorzieningen en specifiek van ondergrondse containers vereisen zorgvuldige, transparante en consistente besluitvorming.","Daarbij wordt gebruikgemaakt van de zienswijzeprocedure in de zin van Afdeling 3.4 Algemene wetbestuursrecht waarmee de inbreng van bewoners optimaal is gewaarborgd.

Om inzamelvoorzieningen te kunnen plaatsen is het van belang dat er beleid is vastgesteld met plaatsingscriteria, eisen en richtlijnen en aan de hand waarvan een locatiebesluit wordt genomen met inachtneming van de zienswijzeprocedure. Dat betekent dat de volgende fasen in het proces onderscheiden worden:
1. Voorbereiding op basis van de plaatsingscriteria (eisen en richtlijnen) en opstellen concept locatiebesluit. Het locatiebesluit bevat in ieder geval het aantal containers, het soort en de locatie.
2. Proactieve communicatie met burger (maatwerk).
3. Voorgenomen besluit over locatie door het daartoe bevoegde gezag.
4. Zienswijzeprocedure over voorgenomen besluit.
5. Definitief vaststelling locatie (met nota van beantwoording als resultaat van zienswijzeprocedure).
6. Een eventueel beroep ingediend na deze procedure gaat naar de Raad van State."
72,"Bij de toepassing van buitenreclame borgen we de balans tussen ruimtelijke kwaliteit, leefbaarheid en economie in de stad.","Reclame, informatie en andere boodschappen in de openbare ruimte wordt op basis van een aantal redenen gefaciliteerd: 1) zichtbaarheid voor ondernemers, bedrijven, instellingen; 2) communicatiebehoeften (publiekscampagnes, stadsinformatie, noodberichten en wayfinding) van de gemeente; 3) grondrecht om gedachten en gevoelens te openbaren (artikel 7 van de Grondwet). 

Een prettige openbare ruimte zonder een overdaad aan reclame is van belang voor zowel bewoner, bezoeker als ondernemer in de stad. Ten aanzien van buitenreclame wordt prioriteit gegeven aan de thema’s: de lokale economie om zichtbaar te zijn; een duurzame en leefbare inrichting en gebruik; en een streven naar rust en kwaliteit in het straatbeeld.  Het belang van een kwalitatief goede openbare ruimte prevaleert boven het plaatsen van zo veel mogelijk buitenreclame als inkomstenbron.

De gemeente behartigt de belangen van haar bewoners, maar heeft ook een taak om ondernemers en adverteerders te faciliteren. De gemeente maakt de belangenafweging welke ruimte daar geschikt voor is en stelt deze tegen betaling beschikbaar voor buitenreclame."
73,"‘Het verbod om reclame te maken’ is de regel, het verlenen van een ontheffing op dat verbod (of bij mededeling of het verlenen van een omgevingsvergunning) is de uitzondering. ","Het toevoegen van een nieuwe reclamevorm, ook een tijdelijke, zonder dat dit andere bestaande reclame vervangt, wordt als ontsierend beschouwd en zal niet worden toegestaan. De gemeente is eigenaar van de grond. De gemeente heeft als eigenaar objecten in de openbare ruimte in beheer.  Daar waar reclame beleidsmatig passend wordt geacht, sluit de gemeente overeenkomsten met reclame-exploitanten, die voor het gebruik van dit medium een afdracht aan de gemeente betalen, en in een aantal gevallen diensten verlenen. Naast de sturing op basis van publiekrecht (APV en beleidsregels) op het verbod om reclame te maken, wordt met het afsluiten van deze overeenkomsten het maken van reclame in de openbare ruimte gereguleerd. Zie voor de volledigheid van alle vormen van buitenreclame en de zonering, hoofdstuk 3 van het beleidskader Buitenreclame (2020)"
74,Ontheffingen voor buitenreclame worden verleend conform de beleidsregels opgenomen in het Beleidskader Buitenreclame (2020).,"Aan het kader is vanaf pagina 20 een op zichzelf staande uitvoeringsregeling ten behoeve van het verlenen van ontheffingen voor buitenreclame toegevoegd. Deze beleidsregels zijn een uitwerking van artikel 4.11, 4.12 en 4.23 APV over buitenreclame. De beleidsregels zijn opgenomen onder de noemer “beleidsregels reclame en reclame gerelateerde objecten in de openbare ruimte”. De regeling is gericht op de dienstverlening aan de (lokale) ondernemers. Zo kan o.a. ontheffing worden verkregen voor: kortstondige gebiedspromotie en speciale gelegenheden (opening van een winkel, braderie e.d.) in winkelstraten en winkelcentra; één bouwbord op mde locatie van het bouwproject; en voor het plaatsen van reclame bij een sportveld of op sportparken."
75,Bij het plaatsen van reclameobjecten met digitale schermen wordt altijd de Richtlijn Lichthinder van NSVV gehanteerd. ,Dit is bijvoorbeeld van toepassing op het plaatsen van schermen in de openbare ruimte.
76,Voor het plaatsen van frames met posters op nutsgebouwen is een omgevingsvergunning verplicht.,"Lege vlakken en plekken op onder andere VRI,- en tramkasten, transformatorhuisjes, installatiekasten en onder viaducten en overige wanden in de stad geven een verhoogd risico op meer ongecontroleerde wildplak, graffiti en vuiligheid door bekladden. Onder de baten van overeenkomsten voor het plaatsen van culturele affichage behoort de afspraak dat de exploitanten de objecten vrijhouden van graffiti en wildplak.Maar de toepassing van frames met culturele affichage, ook op diverse nutsvoorzieningen en installatiekasten, is niet vanzelfsprekend. Het toepassen van frames wordt opgenomen in een afwegingskader voor welk middel de meeste kwaliteit en goed haalbaar is per locatie. Hierbij vormen periodieke schoonmaak, kunst, groen, afwijkende bekleding alternatieven naast frames met culturele affichage als middel tegen wildplakken en graffiti."
77,"Als de reclame een bouwwerk betreft (denk aan digitale mupi, reclamemast e.d.) is een omgevingsvergunning verplicht. ","Voor reclame en reclame gerelateerde objecten in de openbare ruimte wordt het beleid gebundeld gehouden en zijn de welstandscriteria en de regels voor de toelaatbaarheid van reclame zoals bedoeld in de APV, opgenomen in het voorliggende kader en de hierin opgenomen ‘Beleidsregels reclame en reclame gerelateerde objecten in de openbare ruimte’. Waarbij een koppeling tussen welstandsnota en het Kader Buitenreclame is aangebracht. Zo is het niet toestaan van het tonen van bewegende beelden in de beleidsregels opgenomen, net als welstandsrichtlijnen voor grootschalige reclamemasten en frames op nutsgebouwen. Gevelreclame valt onder het welstandsbeleid van de gemeente Amsterdam. De toetsingscriteria hiervoor zijn onderdeel van de welstandsnota Schoonheid van Amsterdam.  "
78,De plaatsing van reclame(borden) op rotondes is uitgesloten. ,"Deze vorm van reclame wordt vaak aangeduid als het sponsoren van rotondes, maar het gaat in feite om het exploiteren van reclameborden op een rotonde. Gezien het uiterlijk aanzien van de openbare ruimte (een minimum aan reclameobjecten) en de verkeersveiligheid is deze vorm van reclame ongewenst."
79,Op de locatie van een bouwproject mag maxinaal één bouwbord geplaatst worden.,Bouwborden (max één) moeten direct bij of op de bouwlocatie worden geplaatst. Voor het plaatsen van tijdelijke bouwborden op of in de onmiddellijke nabijheid van het terrein waarop de bouwwerkzaamheden plaatsvinden is geen omgevingsvergunning nodig. Bij bouwborden is de naamsvermelding van betrokken (bouw)firma’s toegestaan. Bij grote bouwterreinen (heel bouwblok) of gebieden met stedelijke ontwikkeling zijn meerdere borden op of direct bij het werkterrein toegestaan. Dit ter beoordeling van de wegbeheerder.
80,Grondreclame (green graffiti) is niet passend gelet op APV (Art 4.7 plakken en kladden).  ,"Op basis van de APV is grondreclame in principe verboden, maar de gemeente Amsterdam geeft soms zelf opdracht tot het plaatsen boodschappen op bijvoorbeeld het fietspad. Grondreclame is op zich een duurzame vorm van reclame. De reclame-uiting zelf is weinig tot niet milieubelastend, zeker als de boodschap ontstaat door het schoonspuiten van een deel van de straat. Toch kent deze vorm van reclame ook risico’s en heeft het gevolgen voor de kwaliteit van openbare ruimte. Te veel (commerciële) boodschappen in eenzelfde periode en ruimte kunnen een negatieve invloed hebben op de kwaliteit van de omgeving. Op de openbare ruimte wordt een nadrukkelijke stempel geplaatst, zeker als het gaat om een groot aantal verwijzingen of bewegwijzering. Deze wijze van het maken van reclame en bewegwijzering wordt daarom afgewezen (zeker als het voor langere tijd wordt aangebracht)."
81,"De toepasbaarheid van buitenreclame verschilt per zone. In het 'centrumgebied', 'stadsstraten', 'plusnet auto' en 'gebieden met historisch karakter' geldt terughoudendheid ten aanzien van (door gemeente gereguleerde) reclameobjecten. Objecten dienen te passen bij het stedenbouwkundige, historische én functionele karakter van het gebied. In deze gebieden en straten is veelal ook beleid voor winkeluitstallingen van kracht.","Gezien de druk op het centrumgebied, stadsstraten, plusnet auto en gebieden met een historisch karakter (w.o. 'beschermd stadsgezicht') moet ruimte zijn voor restricties ten aanzien van uitsluitend reclameobjecten. De druk op de openbare ruimte in het centrumgebied is groot door de vele bezoekers. De stadsstraten (winkelstraten) in het centrumgebied zijn vaak smal. Losse reclameobjecten vormen obstakels in de openbare ruimte en zijn om deze reden niet toegestaan in bepaalde (winkel-)gebieden. Objecten dienen te passen bij het stedenbouwkundige, historische én functionele karakter van het gebied. Dat betekent voor een groot deel van dit gebied dat de reclame kleinschalig wordt uitgevoerd. Objecten met een hoogwaardige uitstraling zijn toegestaan. Hieronder vallen de mupi’s, abri’s en lichtmastreclame.  Het grootste beschermde stadsgezicht in Amsterdam is het Unesco Werelderfgoed gebied (kernzone) en de zone die ruimtelijk gezien hiermee een entiteit vormt en een directe ruimtelijke relatie heeft met de kernzone (de bufferzone). In gebieden met veel voetgangers en toeristen ligt ook een vraag naar digitale informatie in de openbare ruimte op gebied van wayfinding, crowdmanagement en noodberichten. In de uitgaans- en winkelconcentratiegebieden, stationsgebieden en op de S-wegen geldt daarom dat hier een bepaald aantal objecten voor buitenreclame zijn toegestaan. De publieksinformatie op deze objecten kan gecombineerd worden met reclameboodschappen. De 'centrumgebieden', 'stadsstraten', 'plusnet auto' en 'gebieden met een historisch karakter' zijn weergegeven op de kaart ""reclamezones"" (pagina 9) in het beleidskader Buitenreclame (2020)."
82,"De toepasbaarheid van buitenreclame verschilt per zone. In 'kantoorgebieden, bedrijfs-, en industrieterrein' geldt in principe een reclameregime, waarin diverse vormen van (door gemeente gereguleerde) reclame zijn toegestaan.","Ook voor bedrijventerreinen en kantoorgebieden geldt echter dat de openbare ruimte aantrekkelijk is indien het aantal en de omvang van reclame-uitingen worden beperkt. In deze gebieden zijn borden met naamsvermelding bij de entree van een kantoor of bedrijf passend. Grootschalige reclamemasten voor individuele bedrijven zijn te beeldbepalend en niet passend, tenzij daarin is voorzien in het bestemmingsplan. Er geldt daarbij een terughoudend beleid voor losse objecten en verwijsborden van individuele bedrijven. Voor bewegwijzering op bedrijventerreinen gelden de regels uit de ‘Richtlijn Bewegwijzering Amsterdam 2015’. De enige optie voor het plaatsen van een verwijzingsbord is het inkopen van een lichtmastreclame bij NPB (NPB heeft een overeenkomst voor het plaatsen van lichtmastreclame met de gemeente Amsterdam). De ''kantoorgebieden', 'bedrijfs-, en industrieterrein' zijn weergegeven op de kaart ""reclamezones"" (pagina 9) in het beleidskader Buitenreclame (2020). "
83,De toepasbaarheid van buitenreclame verschilt per zone. Langs het 'rijkswegennet' is in principe geen sprake van rustverstoring of kleinschalige bebouwing waardoor grootschalige toepassingen van (door gemeente gereguleerde) reclame passend zijn. Een van de belangrijkste uitgangspunten en aandachtspunten in dit gebied is de verkeersveiligheid.,"Voorkomende vormen zijn grootschalige reclamemasten . Belangrijke kaders voor grootschalige reclamemasten vormen de Structuurvisie Amsterdam 2040 en de 'Beleidsnota grootschalige reclamemasten 1999’ Daarnaast stellen Rijkswaterstaat en de Provincie Noord-Holland voorwaarden voor het plaatsen van (digitale) objecten in de directe nabijheid van het nationale en provinciale wegennet. Het 'rijkswegennet' is weergegeven op de kaart ""reclamezones"" (pagina 9) in het beleidskader Buitenreclame (2020). "
84,"De toepasbaarheid van buitenreclame verschilt per zone. In woongebieden, stadspark en hoofdgroenstructuur geldt een streng regime. Een prettige openbare ruimte zonder een overdaad aan reclame is van belang.","Een vorm die in woongebieden is toegestaan is het informatiepaneel in de wachthokjes (abri’s), vanwege het belang van openbaar vervoer. Daarnaast zijn objecten bij individuele winkels toegestaan indien deze voldoen aan de algemene regels voor winkeluitstallingen. In woongebieden komt culturele affichage op nutsvoorzieningen voor, zoals affichage op peperbussen. In stadspark en hoofdgroenstructuur staan rust, natuur en ontspanning voorop. Reclame kan die functies verstoren en wordt daarom niet of nauwelijks toegestaan. De 'woongebieden' en 'stadspark' en 'hoofdgroenstructuur' zijn weergegeven op de kaart ""reclamezones"" (pagina 9) in het beleidskader Buitenreclame (2020)."
85,"In Amsterdam is ruimte geboden voor het plaatsen van  reclameobjecten van 0,7 m2 aan licht- en trammasten. De reclames functioneren als verwijsborden voor bedrijven en lokale ondernemers.","Bij voorkeur wordt deze vorm van reclame langs het plusnet auto en in de winkelstraten geplaatst. Lichtmastreclame is niet gewenst in woonstraten en in groengebieden, plantsoenen of parken. Tevens wordt geen toestemming verleend voor plaatsing indien sprake is van bijzonder vormgegeven masten, zoals op de Overtoom. Voor bewegwijzering op bedrijventerreinen gelden de regels uit de ‘Richtlijn Bewegwijzering Amsterdam 2015’.  De enige optie voor het plaatsen van een verwijzingsbord is het inkopen van een lichtmastreclame bij NPB (NPB heeft een overeenkomst voor het plaatsen van lichtmastreclame met de gemeente Amsterdam)."
86,Wachthokjes voor het openbaar vervoer (abri's) worden geplaatst en onderhouden door een exploitant en kunnen voorzien zijn van reclamedisplays met reclameformaat van 2 m².,Deze ‘abri’s’ zijn speciaal voor de gemeente Amsterdam ontworpen en sluiten aan bij de vormgeving en kleurstelling van ander straatmeubilair. Het merendeel van deze abri’s is voorzien van reclamedisplays met reclameformaat van 2 m². De reclame is dus geïntegreerd in een publieke voorziening. Deze objecten kunnen in heel Amsterdam geplaatst worden als onderdeel van de infrastructuur van het openbaar vervoer.
87,Conform overeenkomsten met de exploitant (looptijd tot 2027) worden in Amsterdam 450 mupi's geëxploiteerd in de openbare ruimte. ,"Een mupi is een tweezijdige informatiezuil met een reclame vitrine van een 2m². Mupi's worden met name geplaatst in winkelgebieden, stationsgebieden, centrumgebieden en plusnet auto (langs toegangswegen).Op de a-zijde van de mupi’s wordt overwegend commerciële reclame gevoerd. Het merendeel van de b-zijde van de mupi’s is voorzien van culturele affichage."
88,"Peperbussen die hun functie als nutsvoorziening hebben verloren, dienen uitsluitend als aanplakobject voor culturele affichage en worden bij herinrichting of op aangeven van de wegbeheerder uit de openbare ruimte verwijderd. ",Sinds 2017 is het niet meer toegestaan om op deze  'loze peperbussen' reclame te maken. Uitsluitend nog bedoeld voor aanplakken culturele affichage. Verwijderen van peperbussen gebeurt in overleg met / na het informeren van de exploitant. 
89,"De 2/3-vlakssborden voor culturele affichage kunnen  geplaatst worden langs de hoofdinfrastructuur (plusnet auto), in centrumgebieden en winkelcentra. ",De gemeente Amsterdam heeft een overeenkomst voor het plaatsen van een netwerk van 800 2/3-vlaksborden in Amsterdam. De huidige overeenkomst loopt tot 2022. De borden dienen ter promotie van de culturele sector en worden ook gewaardeerd door deze sector.
90,Frames kunnen worden toegepast op schakelkasten voor verkeerslichten en tramkasten ,Het gaat om circa 1000 kasten. De overeenkomst voor het plaatsen van frames met posters is gekoppeld aan de overeenkomst voor het plaatsen van driehoeksborden en 2-signs. Deze vorm van reclame wordt geplaatst langs de hoofd- en plusnetten (VRI-installaties en hoofdnet OV).
91,Om wildplak op gemeentelijke voorzieningen tegen te gaan kan door de gemeente een overeenkomst worden afgesloten met een exploitant voor culturele affichage.,"In Amsterdam staan naast de ondergrondse containers ook tijdelijke bovengrondse containers voor restafval en bovengrondse containers voor de inzameling van plastic en textiel. Al deze containers worden veelvuldig gebruikt voor illegale wildplak. Om dit tegen te gaan kan door de beheerder een overeenkomst  worden afgesloten met een exploitant voor culturele affichage. Deze exploitant zorgt voor het beheer en onderhoud van de containers in ruil voor het plaatsen van culturele affichage op de containers.  Het uitgangpunt is dat de inzameling op termijn geheel gebeurd door middel van ondergrondse afvalcontainers. Lege vlakken en plekken op onder andere VRI,- en tramkasten, transformatorhuisjes, installatiekasten en onder viaducten en overige wanden in de stad geven een verhoogd risico op meer ongecontroleerde wildplak, graffiti en vuiligheid door bekladden. Onder de baten van overeenkomsten voor het plaatsen van culturele affichage behoort de afspraak dat de exploitanten de objecten vrijhouden van graffiti en wildplak.Maar de toepassing van frames met culturele affichage, ook op diverse nutsvoorzieningen en installatiekasten, is niet vanzelfsprekend. Het toepassen van frames wordt opgenomen in een afwegingskader voor welk middel de meeste kwaliteit en goed haalbaar is per locatie. Hierbij vormen periodieke schoonmaak, kunst, groen, afwijkende bekleding alternatieven naast frames met culturele affichage als middel tegen wildplakken en graffiti."
92,"Sport en sportieve recreatie worden opgenomen als functie bij het inrichten en financieren van de openbare ruimte, het groen en het water, zowel bij het formuleren van beleid, in de uitwerking van projecten als in de gebiedsontwikkeling.","Door tijdig beweegruimte te identificeren, maken we het sportieve en recreatieve gebruik leidend bij groot onderhoud en herinrichting van de bestaande openbare ruimte.
"
93,"In principe past Amsterdam bij bewegwijzering 'Richtlijn 322' van het CROW toe. Daar waar deze Richtlijn tekort schiet, grijpt Amsterdam terug op haar eigen 'Richtlijn Bewegwijzering Amsterdam'.","De Amsterdamse Richtlijn is nodig vanwege een aantal aspecten:
- Richtlijn 322 schrijft een situatie voor die in de Amsterdamse situatie niet past.
- De situatie maakt iets nodig, die in de Richtlijn 322 niet staat beschreven.
- De situatie staat wel in de Richtlijn 322 beschreven, maar Amsterdam heeft moverende redenen om het anders te doen.
- Om een afweging te kunnen maken of bewegwijzering in de stad wel of niet nodig of gewenst is aan de hand van vastgestelde criteria voor de stedelijke omgeving (zie ook 3.2).

Indien van Richtlijn 322 wordt afgeweken, is gemotiveerd aangegeven waarom dit gebeurt. Er wordt alleen van Richtlijn 322 afgeweken als dit veiliger en begrijpelijker is voor de (weg)gebruiker.

De ""Richtlijn Bewegwijzering Amsterdam"" bevat de volgende aanvullingen op Richtlijn 322 van het CROW:
1. Bewegwijzering binnen Amsterdam is gericht op verkeer dat van buiten komt en een bestemming (doel) zoekt in de stad.
2. De te vermelden verwijzingen betreffen doelen (objecten en/of gebieden) in Amsterdam die van buiten Amsterdam bereikt kunnen worden en zijn derhalve interlokaal, dus stads(-deel)overschrijdend.
3. Een te bewegwijzeren doel wordt, vanaf de autosnelweg gezien, in principe via één route naar het doel aangegeven; dit kan een doel betreffen dat ter weerszijden van de autosnelweg is gelegen.
4. Binnen Amsterdam wordt geen bewegwijzering gestart naar een doel dat binnen Amsterdam is gelegen (Niet “van binnen naar binnen” verwijzen). Uitzondering hierop is het aangeven van S-routes (naarverwijzing) en ziekenhuizen.
5. De bewegwijzering voor niet-autosnelwegen (hierna algemene bewegwijzering) wordt in principe alleen geplaatst op de S-routes.
6. Bewegwijzering vindt in principe plaats op zodanige wijze dat het autoverkeer zolang mogelijk wegen van de hoogste orde gebruikt.
7. In principe geldt bij bewegwijzering de regel: geen verwijzing aanwezig, dan rechtdoor.
8. Opname van een Amsterdams doel op de bewegwijzering van de autosnelwegen in de Amsterdamse regio (verzoek vanuit Amsterdam), heeft in eerste instantie de instemming nodig van V&OR. Zij toetst aan Richtlijn 322 en zorgt voor het overleg met de betrokken instanties binnen Amsterdam, o.a. via CoBA.
9. Indien V&OR, na overleg met de NBd, de noodzaak onderschrijft tot opneming van een verwijzing in Amsterdam en deze verwijzing dient een vermelding te krijgen op de wegen die in beheer en onderhoud zijn bij RWS, dan treedt V&OR in overleg met RWS voordat een finaal standpunt wordt ingenomen.
10. Een doel op de bewegwijzering van de autosnelwegen dat aan Richtlijn 322 voldoet, wordt in Amsterdam via een S-route gecontinueerd tot het doel is bereikt.
11. Een doel dat daar niet aan voldoet, kan toch op Amsterdams gebied worden bewegwijzerd, te starten in de afrit van de betreffende autosnelweg; in eerste instantie is instemming nodig van V&OR.
12. Indien de wegsituatie bij een keuzepunt het noodzakelijk maakt en de onderlinge afstand tussen kruispunten het toelaat, wordt voorbewegwijzering toegepast. Overige uitgangspunten omtrent de positie van bewegwijzering staat weergegeven in Bijlage 3.
13. Op het beslispunt wordt in principe bewegwijzering met inwendige verlichting toegepast.
14. Indien op een locatie de masten van meerdere systemen (bijvoorbeeld openbare verlichting, verkeerslichten, bewegwijzering) dicht bij elkaar gepland zijn, moet gestreefd worden naar het combineren van masten. Bij combinaties waarbij bewegwijzering een rol speelt, zal de dragende mast voorbereid en geleverd worden door NBd, de overige systeemleveranciers zijn dan “te gast” aan/op deze mast. Het initiatief tot combineren van voorgaande assets zal door de NBd worden genomen. Bij
combinatie van bewegwijzering met bovenleidingmasten zal directie MET de mast aanschaffen en plaatsen.
15. Object- en/of gebiedsnamen worden in Amsterdam in principe voorafgegaan door een (wettelijk goedgekeurd) pictogram; deze staan vermeld in Richtlijn 322. Een eigen logo wordt niet geaccepteerd.
16. Op de algemene bewegwijzeringsborden die onder het beheer van de gemeente Amsterdam vallen, wordt geen afstandsaanduiding vermeld.
17. Verkeer dat de stad uit wil, wordt via een S-route via de kortste dan wel snelste route naar omliggende autosnelwegen verwezen; indien nodig voor de duidelijkheid gecombineerd met de netwerkdoelen van RWS.
18. De naam van een P+R- en/of P-locatie heeft de instemming nodig van de CoBA, de naam dient op één regel in de bewegwijzering te passen, er dient enige geografische herkenbaarheid in de naam te zitten en er mogen geen commerciële namen worden gebruikt. De naamgeving van de P-Routes wordt behandeld in artikel 4.3.2 Parkeerverwijzing.
19. Het toepassen van buitenlandse namen als doel, is op het Amsterdamse wegennet mogelijk; de naam dient ter toetsing aan CoBA aangeboden te worden (voorbeelden: WTC, WFC, ABP, Europarking, Science Park, etc.).
20. Sinds 2005 worden geen crematoria meer verwezen op rijkswegen. Verwijzing op het stedelijk wegennet als lokaal object mag, maar is niet verplicht. Door de kennisgeving is sinds 2006 sprake is van “verworven rechten”, wanneer een crematorium al voor 2005 verwezen was. Gemeente Amsterdam beslist of en zo ja, via welke routering ze op haar stedelijk wegennet naar crematoria verwijst.

Deze aanvullingen zijn in de ""Richtlijn Bewegwijzering Amsterdam"" nader uitgewerkt."
94,De Coördinatiegroep Bewegwijzering Amsterdam (CoBA) beoordeelt bewegwijzeringsplannen.,In de CoBA worden bewegwijzeringsplannen beoordeeld van elk schaalniveau of elke planfase. 
95,"Groenopgaven Zuidoost, 1: Een heldere samenhangende structuur tussen stad en groen",In de Groene parkwig van het centrum naar het landschap ontstaat een reeks aan landschapsarchitectonische typen van tuin en park naar landschap. De parken reeks loopt door tot en met de Gaasperplas en maakt daarmee de plas tot een stedelijk element. De stad aan de parkwig wordt begrensd met voorkanten zodat Zuidoost woont aan het park en Gaasperdam aan de plas. Tussen het omringende landschap en de stad loopt een bufferstrook van Bijlmerweide tot aan de Hoge Dijk. Deze groene stadsrand van Zuidoost kent een natuurlijk karakter. De bebouwingsrand sluit met de achtertuinen aan op deze groene stadsrand.
96,"Groenopgaven Zuidoost, 2: De herkenbaarheid verbeteren door de variatie aan Groentypen die in potentie in Zuidoost aanwezig zijn verder te versterken","Door de variatie te versterken, worden de verschillen groter en neemt de herkenbaarheid toe.

Het groen in Zuidoost is onder te verdelen in zeven herkenbare groentypen:
1 Landschapsgroen
2 Natuurgroen
3 Parkgroen
4 Woongroen
5 Werkgroen
6 Centrumgroen
7 Drevengroen"
97,"Groenopgaven Zuidoost, 3: De onderlinge samenhang tussen de verschillende Groengebieden en de bebouwing te vergroten door ze beter met elkaar te verbinden","Op het schaalniveau van heel Zuidoost kunnen we 5 componenten onderscheiden: 3 groene en 2 rode componenten. 

De belangrijkste groene componenten zijn: 
▪ de parkwig (bestaande uit het Bijlmerpark, Centraal park Gaasperdam, Gaasperplas en Gaasperpark)
▪ de natuurzone (die bestaat uit de Bijlmerweide, Oostelijke oever Gaasperplas, Gaasperzoom en Hoge dijk) 
▪ het Ommeland (dat bestaat uit Diemerbos, Geingebied en de Amstelscheg). 

De rode component bestaat uit de woongebieden van de Bijlmer en Gaasperdam en het werkgebied Amstel III. Door deze componenten beter met elkaar te verbinden ontstaat samenhang."
98,"Blauwopgave Zuidoost, 1: Waterkwantiteit op orde",Om de waterkwantiteit op orde te krijgen is het nodig om de capaciteit van het watersysteem af te stemmen op de ambities met betrekking tot wateroverlast. Normeringen dienen te worden aangepast vanwege de klimaatsverandering en als gevolg van het toenemende oppervlak van bestrating en daken. Voor het bergen van water sluiten we ons aan bij de drietrapsstrategie uit WB21: vasthouden – bergen – afvoeren.
99,"Blauwopgave Zuidoost, 2: Beheersen van het grondwaterniveau door structurele ingrepen","In Zuidoost is duidelijk te zien dat een te hoge grondwaterstand samenvalt met een vergroting van de maaswijdte van het watersysteem. Het voorstel is dan ook om op die plaatsen nieuwe waterlopen te realiseren zodat de maaswijdte verkleind wordt en de
grondwaterstand lager wordt. "
100,"Blauwopgave Zuidoost, 3: Verbeteren van de waterkwaliteit",De Europese Kaderrichtlijn Water (KRW) is de belangrijkste wetgeving voor de waterkwaliteit. Om de chemische kwaliteit te verbeteren is het belangrijk om water schoon en vast te houden. Dit kan met name door geen vuilwater in te laten vanuit de boezemwateren. Een tweede belangrijke principe is het water te laten stromen van schoon naar belast. Een verandering in de stroomrichting is noodzakelijk bij de Gaasperplas en de Bijlmerweide.
101,"Kwaliteitsopgave Zuidoost, 1: Verhogen Esthetische Kwaliteit","De volgende drie deelopgaven zijn geformuleerd:
1. Een consequente doorvoering van de groentypologie
2. Het zorgvuldig omgaan met ruimtelijke en historisch belangrijke groene gebieden en dragers.
3. Het vergroten van de seizoensbeleving binnen het woongroen."
102,"Kwaliteitsopgave Zuidoost, 2: Verhogen Ecologische Kwaliteit","De volgende deelopgaven zijn geformuleerd:
1. Natuurwaarden verhogen in Bijlmerweide, westrand Gaasperplas, Gaasperzoom en Hoge dijk (conform ecologische verbinding PEHS).
2. Specifieke natuurwaarden verbeteren woon- en parkgroen van Zuidoost.
3. Aanleggen natuurvriendelijke oevers"
103,"Kwaliteitsopgave Zuidoost, 3: Verhogen Gebruikskwaliteit","De volgende deelopgaven zijn geformuleerd:
1. De parkwig met de nieuwe openbare ruimte op de overkluizing laten uitgroeien tot publiek Groenhart van Zuidoost
2. Het koppelen van het gebruik aan de Groentypologie
3. Het realiseren van een recreatief fietspaden(wandel) netwerk"
104,Groen is in stadsdeel Zuidoost van belang.,"Openbaar groen in stadsdeel Zuidoost vormt de basis voor leefkwaliteit en is een essentieel onderdeel van de openbare ruimte. Groen heeft een positieve invloed op de leefbaarheid in Zuidoost. Ook de gezondheid van haar inwoners wordt er beter van, mits zij zich in het groen begeven. Ook brengt groen economische opbrengsten voor Zuidoost. Tenslotte draagt groen bij aan de natuur door zijn biodiversiteit"
105,Groen is in stadsdeel Zuidoost van kwaliteit in plaats van kwantiteit.,"De omvang van het groen in Zuidoost zal in de toekomst afnemen. Door te investeren in het groen en het groen te ontwikkelen zal gestreefd worden naar een kwalitatief
hoogwaardig groen. Waarbij de esthetische, ecologische en gebruikskwaliteit zijn toegenomen."
106,Groen is in stadsdeel Zuidoost in synergie met rood en blauw.,"Het groenontwerp en het stedenbouwkundige ontwerp zijn samen met de wateropgave op elkaar afgestemd en versterken elkaar. In de verdere ontwikkeling van het groen, blauw en rood moeten combinaties gezocht worden die elkaar versterken. Wateruitbreiding in relatie tot bijvoorbeeld nieuwe recreatieve voorzieningen of nieuwe woningbouw. Op deze manier ontstaat er synergie tussen groen, blauw en rood."
107,Groen in stadsdeel Zuidoost is in  samenhang.,"De verschillende groene ruimten dienen ontwikkeld te worden naar een aaneengesloten groengebied, dat door een netwerk van recreatieve routes en waterlopen nog eens extra wordt versterkt. Hiervan zullen zowel mens als dier profiteren."
108,Groen in  stadsdeel Zuidoost is heeft een eigen herkenbaarheid.,"Door de verschillende groene ruimtes in Zuidoost een eigen identiteit te geven krijgen parken en wijken een eigen gezicht. Identiteit moet worden ontleend aan de plek. De eigenheid van een groene ruimte wordt bepaald door de gegevenheden van een plek. Zo zijn er verschillende aspecten die richting kunnen geven, zijn positie ten opzichte van de stad of het landschap, bodemgesteldheid, geschiedenis en toekomstige ontwikkeling zoals het veranderen van het klimaat."
109,Groen in stadsdeel Zuidoost een plek voor natuur.,Door de omvang van het groen in Zuidoost heeft de natuur zich een plek verworven binnen Zuidoost. Er is echter nooit gericht beleid gevoerd op soorten en natuurwaarden. Hierdoor is het mogelijk om ondanks het verminderende areaal de natuurwaarden in Zuidoost te verhogen.
110,Groen in stadsdeel Zuidoost mag gebruikt worden.,"Zuidoost bestaat uit een grote verscheidenheid aan bevolkingsgroepen met ieder zijn eigen wijze van gebruik van het groen. Dit gebruik van een groene ruimte geeft het groen bestaansrecht. Of het programma nu bestaat uit wandelen, voetballen of barbecueën: Het gebruik geeft aan hoe belangrijk het is voor de inwoners van Zuidoost. Het programma moet passen en bijdragen aan de identiteit van de plek. Het programma moet aansluiten bij andere stedelijke ruimten en voorzieningen. De relatie van het programma en ander voorzieningen zoals metrostations en winkelcentra en de omgeving is van groot belang voor het functioneren."
111,Groen is in stadsdeel Zuidoost voor iedereen.,De betrokkenheid van burgers bij het groen is van groot belang voor de toekomst van het groen. Communicatie met de bewoners jong en oud is dan ook essentieel voor het creëren van draagvlak. Het betrekken bij de inrichting van de groene woonomgeving en informeren over grootschalige beheerwerkzaamheden en wijzigingen in het openbaar groen is dan ook noodzaak. Natuur- en milieueducatie draagt ook bij aan de betrokkenheid en is bestemd voor diverse maatschappelijke doelgroepen.
112,Blauw is in stadsdeel Zuidoost klimaatbestendig. ,Bij een duurzaam watersysteem gaan we uit van een bestendig systeem dat zijn functie blijvend kan vervullen. Ook als door klimaatveranderingen de neerslag intensiever wordt. Hiervoor is bezinning op extra waterberging noodzakelijk.
113,Blauw houden we in stadsdeel Zuidoost schoon en vast.,"Schoonhouden van water betekent geen vuilwater inlaten vanuit de boezemwateren, het water zuiveren doormiddel van oevers, voorkomen van situaties met stagnant water, preventie en bestrijding van vervuilingsbronnen en zwerfvuil verwijderen. Vasthouden houdt in dat je water zolang mogelijk in het systeem houdt, zodat het weer toepasbaar is in drogere tijden. Uitbreiding van oppervlakte water en het toestaan van fluctuerende peilen en het toepassen van alternatieve systemen, zoals waterberging in het wegcunnet kunnen hiertoe bijdragen."
114,Blauw stroomt in stadsdeel Zuidoost van schoon naar belast. ,"Stedelijk vervuild water mag niet door schoon natuurwater stromen, dit houdt bijvoorbeeld voor Gaasperdam in dat de stroomrichting omgedraaid moet worden, zodat de Gaasperplas aan het begin van het systeem zit en niet meer vervuild kan worden door
het water uit de wijk."
115,Blauw draagt in stadsdeel Zuidoost bij aan de herkenbaarheid. ,Water kan bijdragen aan de identiteit van een plek of zelfs de hele wijk. Hierdoor wordt de stedelijke context van het water duidelijk en kunnen aantrekkelijke bijzondere woonmilieus gemaakt worden die bijdragen aan de woondiversiteit in Zuidoost.
116,Blauw is in stadsdeel Zuidoost een ordenend principe bij ruimtelijke plannen.,Door water als opgave mee te geven bij toekomstige bouwopgaven zal het watersysteem alleen maar sterker worden.
117,Blauw mag in stadsdeel Zuidoost gebruikt worden.,"Het gebruik van water kent vele recreatieve mogelijkheden, waaronder kanoroutes, aanlegsteigers, vissport, oeverrecreatie. Vooral waar water samenvalt met recreatieve routes zijn hiervoor geschikt."
118,"In projecten waarbij er grond met of zonder bebouwing (her)ontwikkeld en vervolgens beheerd wordt, werken we altijd conform het Plaberum 2017.","Het gaat hier dus om (integrale) gebiedsontwikkeling, zelfbouwprojecten en gebiedstransformatie. Er kan tevens sprake zijn van gebouwtransformatie, als daarbij investeringen door de gemeente moeten worden gedaan (met name in de openbare ruimte) of indien het gebouw in eigendom van de gemeente is.

Het doel van het Plaberum is heldere en eenduidige plan- en besluitvorming; dit leidt tot duidelijkheid, snelheid en bestuurbaarheid van ruimtelijke projecten. Het Plaberum geeft aan wie wanneer waarover beslist, hoe het bestuurlijk en ambtelijk opdrachtgeverschap is belegd en welke adviezen er nodig zijn.

De vier fasen en de producten van het Plaberum 2017 zijn:
• Fase 1: Verkenning: Principenota en -besluit
• Fase 2: Haalbaarheid: Projectnota en -besluit
• Fase 3: Ontwerp: Investeringsnota en -besluit
• Fase 4: Uitvoering: Diverse plannen en besluiten (bestemmingsplan, vergunningen, inrichtingsplan, beheerplan, afsluitingsplan, et cetera)

Naast het Plaberum kent de gemeente Amsterdam ook andere bestuurlijk vastgestelde planprocessen in het ruimtelijk domein; het Milieuplaberum en het Plan- en Besluitvormingsproces Infrastructuur (PBI)."
119,Vroeg in het ambtelijk werkproces worden alle relevante wet- en regelgeving en de beleidskaders naast het project en het plangebied gelegd. Dit gebeurt tijdens de verkenning (fase 1) en tijdens het ontwerp (fase 3) door het Stedelijk Adviesteam Plaberum (SAP).,"Uitgangspunt van het Plaberum 2017 is advisering aan de voorkant (fase 1) in plaats van toetsing later in het proces (fase 3) zoals in het Plaberum 2006 staat. Door de verkenningsfase zorgvuldig te doorlopen en tijdig de juiste onderzoeken uit te voeren kan vertraging later in het planproces voorkomen worden. Uitgangspunt van het Plaberum 2017 is daarom dat vroeg in het werkproces alle relevante wet- en regelgeving en beleidskaders naast het project en het plangebied worden gelegd en op basis van de kaders te adviseren over eventuele afwijkingen en risico’s daarop. Hier adviseert het Stedelijk Adviesteam Plaberum (SAP) ambtelijk over tijdens de verkenning in fase 1. 

In fase 3 (ontwerp) van het Plaberum 2017 is het plan en ontwerp nader uitgewerkt en zijn er mogelijk wijzigingen opgetreden. Het gemeentelijk voorstel moet dan nog getoetst worden aan geldende wet- en regelgeving en aan stedelijk beleid. Het SAP toetst daarom de investeringsnota het ontwerp en de bestuursvoordracht in fase 3 nog aan geldende wet- en regelgeving en stedelijk beleid. Doordat in de verkenningsfase op zorgvuldigheid en integraliteit wordt gestuurd, is de kans dat toetsing in deze fase nog leidt tot verrassingen beperkt."
120,"Bij projecten die conform het PLABERUM worden uitgevoerd geeft team Ruimte voor de Stad aan de gemeentelijk projectmanagers een breed ambtelijk advies over de gevolgen voor het planproces, de te volgen procedures, het ambitieniveau en de bestuurlijke producten.","Team Ruimte voor de Stad geeft, mede op basis van het advies van het Stedelijk Adviesteam Plaberum (SAP), advies over het gehele project: proces, procedure, ambitieniveau en besluitvorming."
121,We zorgen dat er bij nieuwbouw en transformatieprojecten voldoende parkeergelegenheid voor fietsen en scooters wordt gebouwd.,De sterke groei van het fietsverkeer en het toenemende scootergebruik hebben geleid tot grote aantallen geparkeerde fietsen en scooters in de openbare ruimte. Met als gevolg een steeds groter ruimtebeslag op de openbare ruimte.
122,Bij de planvorming van bouwinitiatieven is het verplicht om te zorgen voor voldoende en goede parkeervoorzieningen voor fietsen bij niet-woonfuncties.," Bij nieuwbouw moeten deze parkeervoorzieningen gerealiseerd worden op eigen terrein, al dan niet inpandig tenzij voldaan wordt aan tenminste één van de afwijkingscriteria.

• Bij nieuwbouw mag de initiatiefnemer niet afwijken van de parkeernormen, tenzij de bezoekers voornamelijk kort parkeren (max. 1,5 uur) en de impact van de parkeerbehoefte op de openbare ruimte klein is.

• Bij herontwikkeling en bestemmingswijziging is het toegestaan om af te wijken van de normen als voldaan wordt aan deze twee voorwaarden:
1. het is redelijkerwijs onmogelijk om parkeerplekken op eigen terrein te realiseren;
2. de impact van de parkeerbehoefte op de openbare ruimte is klein.
Als de impact op de openbare ruimte groot is, dan is afwijken alleen onder voorwaarden mogelijk.
"
123,"Voor woonfuncties is het verplicht om voldoende en goede fietsparkeervoorzieningen te realiseren op eigen terrein, zoals vastgelegd in het Bouwbesluit 2012.","Het Bouwbesluit 2012 verplicht ontwikkelaars om bij nieuwe woningen een individuele (fietsen)berging te realiseren, maar biedt ook ruimte voor gelijkwaardige alternatieven. Wij hebben als gelijkwaardig alternatief een voorkeur voor een gezamenlijke fietsenstalling. Bewoners zullen die beter benutten voor het parkeren van hun fiets dan een individuele berging. Zo voorkomen we dat geparkeerde fietsen van bewoners de openbare ruimte onnodig belasten.

Het Bouwbesluit 201220 schrijft een (fietsen)berging voor bij nieuwbouw van woningen. De (fietsen) berging moet voldoen aan de volgende eisen:
• De (fietsen)berging moet bescherming bieden tegen weer en wind;
• De (fietsen)berging mag niet gemeenschappelijk zijn en moet afsluitbaar zijn;
• De (fietsen)berging heeft een oppervlakte van minimaal 5 m².
• De (fietsen)berging moet rechtstreeks vanaf de openbare weg bereikbaar zijn via het aansluitende terrein of via een gemeenschappelijke verkeersruimte.

Deze individuele (fietsen)berging is niet verplicht als de gebruiksoppervlakte van de woning niet meer is dan 50 m². In dat geval volstaat een gemeenschappelijke bergruimte voor fietsen, met een vloeroppervlakte van minimaal 1,5 m² per wooneenheid. Zie voor een uitwerking van deze norm bijgevoegde tabel.

"
124,"De Gemeente Amsterdam verwacht dat initiatiefnemers bij transformatie- en herontwikkelingsprojecten hun verantwoordelijkheid nemen om te voorzien in voldoende en goede fietsparkeergelegenheid.
","De Bouwbrief 2015-130 is daarvoor de leidraad. De gemeente heeft een voorkeur voor een gezamenlijke stalling voor bewoners.

"
125,"Bewoners hebben niet alleen zelf parkeervoorzieningen nodig, ook hun bezoek wil een fiets/scooter parkeren. De initiatiefnemer realiseert voor bezoekers minimaal 0,5 fietsparkeerplaats per woning.","Bewoners hebben niet alleen zelf parkeervoorzieningen nodig, ook hun bezoek wil een fiets parkeren. Het CROW-kencijfer voor bezoekers is 0,5 tot 1 fietsparkeerplaats per woning. Uitgangspunt in de gemeentelijke planvorming is minimaal 0,5 fietsparkeerplaats per woning. Die realiseert de gemeente in de openbare ruimte of de ontwikkelaar in een voor bezoekers toegankelijke stalling."
126,"Voor het toepassen van de normen voor fietsparkeren is Amsterdam in drie zones verdeeld omdat deze gebieden verschillen in intensiteit van het fietsgebruik en in fietsparkeerdruk. De normen worden conform de zonering toegepast.
","• Zone 1 (hoge fietsparkeerdruk):
- Amsterdam binnen de Ring A10 exclusief Amsterdam-Noord en de Zuidas.

• Zone 2 (gemiddelde fietsparkeerdruk):
-  Zuidas.
- Ringzone West en omgeving station Sloterdijk.
- Overhoeks (Amsterdam-Noord).
- Winkelcentra: Boven ‘t IJ/Buikslotermeerplein, Osdorpplein en omgeving, Gelderlandplein, Bijlmer Centrum en Arenagebied.

• Zone 3 (lage fietsparkeerdruk):
- overig Amsterdam.

In bijgevoegde tabellen zijn de fietsparkeernormen weergegeven per zone en per functietype."
127,"Om bij nieuwbouw en herontwikkeling te zorgen voor voldoende parkeerruimte voor scooters, worden de scooter parkeernormen gevolgd.","De normen voor scooterparkeren zijn in tegenstelling tot die voor fietsparkeren niet-bindend. We geven deze normen mee als advies in de vorm van richtlijnen.

De scooterparkeernorm is voor de hele stad 0,13 scooterparkeerplaats per nieuw te realiseren woning. We bepalen de scooterparkeereis door het aantal woningen in een project met de norm te vermenigvuldigen. Het resultaat wordt naar boven afgerond op een heel getal. Voor projecten met minder dan twintig woningen geldt geen scooterparkeereis. De initiatiefnemer realiseert de scooterparkeerplaatsen bij woningen op eigen terrein, bij voorkeur in een parkeergarage of gezamenlijke fietsenstalling die bij het project hoort.

We baseren de parkeernormen voor scooters bij niet-woonfuncties op de verhouding tussen het gebruik van fietsen en scooters. De normen zijn uitgewerkt in bijgevoegde tabellen. 

We passen de normen voor scooterparkeren op dezelfde wijze toe als de normen voor fietsparkeren. Voor lang parkeren geldt als richtlijn dat de initiatiefnemer parkeervoorzieningen op eigen terrein realiseert. Voor kort parkeren kan hij daar van afwijken, als het niet mogelijk of realistisch is om deze voorzieningen op eigen terrein te realiseren. Dan worden scooterparkeerplaatsen in de
openbare ruimte beschouwd als alternatief."
128,Om goed te kunnen functioneren moeten fiets- en scooterstallingen aan kwaliteitseisen voldoen ten aanzien van toegankelijkheid.,"• Vanuit de openbare ruimte is de toegang van de stalling duidelijk zichtbaar en herkenbaar, gezien
vanaf de aanrijroute richting bestemming(en).
• De stalling heeft bij voorkeur een voetgangersuitgang in de richting van de eindbestemming,
• De afstand mag maximaal ca. 75 meter zijn van de stalling tot de hoofd-/neven-/personeelsingang van de bestemmingen en/of functies waarvoor de
stalling is bestemd.
• De toegang vanaf de weg naar een stalling op lager of hoger niveau is goed en comfortabel te gebruiken voor alle fietsen en scooters; dus ook voor zware
fietsen, elektrische fietsen en fietsen met afwijkende maten (kratten, brede sturen, brede banden, lange fietsen, etc.).
• Het hellingspercentage van een hellingbaan is maximaal 22% ; een trap heeft ideaal een hellingspercentage van 18%, met een aantrede van 500 mm en een optrede van 90 mm of met een aantrede van 600 mm en een optrede van 100 mm
• Naast een trap horen fietsgoten, bij voorkeur aan beide zijden (zie verder de ‘Leidraad Fietsparkeren’).
• Een gebruiker moet de toegang van een stalling gemakkelijk kunnen openen: automatisch, met een makkelijk te bedienen drukknop of chipkaartlezer.
• Voor bestemmingen voor kinderen gelden andere of extra eisen, waarin rekening gehouden wordt met het feit dat ze kleiner en minder sterk zijn dan volwassenen. Denk bijvoorbeeld aan het hellingspercentage van de trap.
"
129,Om goed te kunnen functioneren moeten fiets- en scooterstallingen aan kwaliteitseisen voldoen ten aanzien van inrichting en bruikbaarheid.,"De belangrijkste kwaliteitseisen voor een goede inrichting en goed bruikbare fietsenstalling zijn:
• De stalling moet logisch en overzichtelijk zijn ingedeeld.
• De route in en vanuit de stalling naar de bestemming is logisch, snel en eenvoudig. Bij voorkeur kan men vanuit de stalling rechtstreeks (liefst binnendoor)
doorlopen naar de bestemming, zonder terug te hoeven lopen door de stalling.
• De sociale veiligheid wordt gewaarborgd door een overzichtelijke inrichting, goede verlichting en bij voorkeur daglichttoetreding. Als een stalling
openbaar toegankelijk is kan (camera)toezicht of bewaking overwogen worden.
• Gebruikers moeten elkaar in de verkeersruimtes van de stalling kunnen passeren.
• Stallingssystemen moeten voldoen aan de eisen van ‘Fietsparkeur’ of zijn gelijkwaardig daaraan, met een hart op hart afstand van minimaal 400 mm .
• De minimale vrije hoogte in een gebouwde stalling is 2900 mm om dubbellaags rekken te kunnen plaatsen. Bij gebouwen voor kinderen kan dit 2300 mm zijn, want dubbellaags rekken zijn ongeschikt voor kinderen.
• De hart-op-hart-afstand tussen twee fietsparkeerplekken bij een stallingssysteem op gelijk niveau is minimaal 800 mm breed;
• De hart-op-hart-afstand tussen twee fietsparkeerplekken bij een hoog/laag fietsparkeersysteem is minimaal 400 mm breed voor zowel onder- als bovenlaag;
• De gangpaden in de stalling zijn minimaal 2100 mm breed en een hoofdgangpad is minimaal 3000 mm breed, zowel voor fiets als scooter;
• De stalling moet voldoende parkeermogelijkheden bieden voor fietsen die afwijken van de standaard maten:
• minimaal 5% van de plekken is geschikt voor bakfietsen of andere fietsen met sterk afwijkende maten (vakken minimaal 100 mm breed );
• minimaal 15% van de plekken is geschikt voor fietsen die niet in een standaard fietsenrek passen (hart-op-hart afstand minimaal 500 mm);
• Een parkeersysteem waarin naast standaardfietsen ook fietsen passen met veel voorkomende afwijkende maten, heeft de voorkeur. Dan passen nagenoeg
alle fietsen probleemloos op elke stallingsplek, ook die met een krat, bagagedrager vóór, breed stuur, brede banden, etc. Een andere mogelijkheid is een apart parkeervak, waarin afwijkende maten fietsen op hun standaard kunnen worden gesteld.
• De stalling biedt oplaadmogelijkheden voor elektrische tweewielers.
• De netto-afmetingen van een scooterparkeerplek in een gebouwde stalling zijn minimaal 750 mm breed x 1800 mm lang.
• Stallingen waar scooters met verbrandingsmotoren mogen staan, moeten aan de geldende milieu- en bouwvoorschriften voldoen, waaronder eisen aan de
veiligheid (brand), aan installaties (ventilatie van rookgassen) en aan de kwaliteit van de vloerafwerking (vloeistofdichtheid).
"
130,Voor het berekenen van de lengte van fietshellingen wordt een standaard formule gehanteerd.,"- gewenste helling: 1 op 20 maal het hoogteverschil.
- standaard helling: 1 op 10 maal het hoogteverschil. Voorbeeld: bij een hoogteverschil van 3,00 m is de standaardhelling 1 op 30.

Bij grote hoogteverschillen (groter dan 5 m) dient het hoogteverschil “getrapt” te worden overwonnen (helling onderbreken met horizontale stukken)."
131,Buiten de bebouwde kom dient de bromfiets in principe gebruik te maken van het (brom)fietspad.,"Eventueel kan bij 60 km/uur wegen wel ‘bromfiets op de rijbaan’ worden toegepast. Zie hiervoor ook de publicatie van het infopunt Duurzaam Veilig ‘Bromfiets op de rijbaan, handleiding voor de invoering’."
132,Binnen de bebouwde kom dient de bromfiets gebruik te maken van de rijbaan. ,"Hierop zijn slechts de volgende uitzonderingen mogelijk:
- indien er sprake is van 70 km/uur wegen
- er slechts een beperkte afstand gebruik gemaakt gaat worden van de rijbaan
- indien er sprake is van een onredelijke omrij-afstand (maximale omrijfactor 1,2).
- er grote kans is dat bromfietsers op een weg met een maximum snelheid van meer dan 50 km/u terecht komen
- er grote kans is dat bromfietsers ten onrechte in een tunnel terecht komen"
133,De gemeente bepaalt de minimum fietsparkeereis aan de hand van de normen voor fietsparkeren.,"We baseren ons voor de parkeernormen op de CROW-kencijfers voor fietsparkeren. Dit zijn algemeen geaccepteerde cijfers voor het bepalen van de fietsparkeerbehoefte. Gemeenten gebruiken ze als basis voor het bepalen van hun fietsparkeernormen. De CROW-kencijfers beschrijven de gemiddelde fietsparkeerbehoefte per functie en geven bij elk kencijfer de spreiding aan. We houden voor de Amsterdamse normen de bovengrens van deze spreiding aan vanwege het zeer hoge fietsgebruik
"
134,"De gemeente kan aan een initiatiefnemer van een ruimtelijke ontwikkeling een financiële bijdrage vragen, als door het afwijken van de parkeernormen voor de fiets de gemeente extra parkeervoorzieningen moet maken.",
135,Alle nieuwbouw wordt uitgesloten van parkeervergunningverlening.  Het realiseren van parkeerplaatsen bij nieuwbouw moet op eigen terrein.,"Bij nieuwbouw krijgen bewoners en werknemers geen parkeervergunning. Parkeerplekken komen in of onder het nieuwe gebouw, of worden gereserveerd in bestaande, nabijgelegen parkeergarages. Door het maximum en minimum aantal parkeerplekken bij nieuwbouw omlaag te brengen, houden we rekening met toekomstige ontwikkelingen."
136,Bij het toetsen van nieuwbouwplannen (woningbouw) worden de parkeernormen gehanteerd uit de 'Nota Parkeernormen' (2017).,"In de nota is de tabel 'parkeernorm bij nieuwbouwwoningen per type woning' opgenomen waarin de normen voor A- B- en C- locaties per woningtype zijn uitgewerkt. 

Bij het toepassen van parkeernormen wordt de  gebiedsindeling gehanteerd conform de kaart uit de Nota Parkeernormen. "
137,"De parkeernorm voor bezoekersparkeren is bij nieuwbouw gelijk bij alle woningtypen, markt en sociaal, en is 0,1 per woning.","Bij gebiedsontwikkeling (zoals IJburg of het Amstelkwartier) zal de gemeente deze bezoekersparkeerplekken aanleggen. Dit zal vaak op straat gebeuren. In sommige gevallen regelt de gemeente bezoekersparkeren in gebouwde voorzieningen. Ook in gebieden zoals Buiksloterham (waarbij een bedrijventerrein een nieuwe invulling krijgt met veel nieuwe functies) zal de gemeente ervoor zorgen dat er in ieder geval 0,1 parkeerplaats per woning voor bezoekers aanwezig is. Samen met de andere in het gebied aanwezige functies wordt een parkeerbalans gemaakt en wordt bepaald hoeveel parkeerplaatsen er nodig zijn voor bezoekers en waar zij parkeren. Voor sloop/ nieuwbouwprojecten of transformatieprojecten geldt dat de gemeente hiervoor geen extra parkeerplaatsen in de (bestaande) openbare ruimte aanlegt."
138,Voor kantoren worden alleen maximumparkeernormen gehanteerd. ,"• De maximumparkeernormen voor A-locaties zijn: maximaal 1 parkeerplaats per 250m² bruto vloeroppervlak.
• De maximumparkeernormen voor B-locaties zijn: maximaal 1 parkeerplaats per 125m² bruto vloeroppervlak.
• De maximumparkeernormen voor C-locaties zijn maatwerk. 

Bij het toepassen van parkeernormen wordt de  gebiedsindeling gehanteerd conform de kaart uit de Nota Parkeernormen. "
139,Bij transformatie worden de parkeernormen volgens de gegeven beleidsregels toegepast.,"Bij de toetsing worden de plannen volgens de voor de functie geldende normen beoordeeld om te zien wat de parkeervraag van de nieuwe functie is en wat de parkeervraag van de oude functie was. Wanneer de fysieke situatie hiertoe aanleiding geeft, kan van de geldende normen worden afgeweken. Deze afwijking kan zowel naar beneden (er zijn minder parkeerplaatsen op eigen terrein dan de norm voorschrijft) als naar boven (er zijn meer parkeerplaatsen op eigen terrein dan de norm voorschrijft) zijn. 

Bij afwijking naar beneden gaat de gemeente aangeven of het project wordt uitgesloten van parkeervergunningverlening of niet. Bij de afweging om een gebouw uit te sluiten van vergunningverlening wordt gekeken naar de parkeerdruk op het maatgevende moment en de toevoeging van de parkeervraag in het kader van de transformatie."
140,"Bij het vaststellen van parkeernormen voor voorzieningen vormen de actuele kencijfers van de CROW het uitgangspunt, gecombineerd met actuele Amsterdamse gegevens over de verkeersgeneratie van specifieke functies.",Bij de toetsing aan de hand van de kencijfers zal gebieds- en functie specifiek gekeken worden of de parkeervraag op eigen terrein moet worden opgelost of dat de parkeervraag op straat kan worden opgevangen. Indien de parkeervraag op straat wordt opgevangen zal aanvullend beoordeeld worden of de werknemers van de betreffende voorziening in aanmerking komen voor een parkeervergunning of niet.
141,"Geleidelijnen worden op de juiste wijze toegepast, conform de “Leidraad CVC” en de “Handleiding Geleidelijnen Amsterdam”. ","Het gebied blijft een geliefd woonwerk- en recreatiemilieu. De uitstraling van prominente plekken is van een kwaliteitsniveau dat past bij een stad met de status van Unesco Werelderfgoed.

Verschillende toeristische- en verblijfsgebieden zijn op een logische en aantrekkelijke wijze verbonden via mooie, toegankelijke en veilig ingerichte openbare ruimten. De verkeerscirculatie is zodanig aangepast dat langzaam verkeer en OV vlot en veilig hun weg vinden door de binnenstad. Fietsers kunnen gebruikmaken van comfortabele en herkenbare doorgaande routes rond en door de binnenstad. De bereikbaarheid van het Stationseiland en de doorkruisbaarheid van het stadshart van oost naar west en noord naar zuid is voor fietsers sterk verbeterd. De nieuwe fietsenstallingen bij OV-knooppunten maken het mogelijk dat er veel gebruik wordt gemaakt van de fiets als voor- en natransport voor het openbaar vervoer. Metro en tram zijn betrouwbaar en efficiënt. De verschuiving van autogebruik naar fiets en OV leidt tot een verkeersveiliger en schonere stad. Tegelijk kan gemotoriseerd bestemmingsverkeer nog steeds eenvoudig op de plaats van bestemming komen. Hardnekkige knelpunten als het Haarlemmerplein, Leidseplein, Munt, Nieuwezijds Voorburgwal en Amstel zijn heringericht en veranderd in aantrekkelijke verblijfsgebieden.

Het eindbeeld gaat uit van een afname van de hoeveelheid niet noodzakelijk autoverkeer, meer ruimte voor voetgangers en fietsers en minder kruisende verkeersstromen. Met het instellen van de stadshartlus en daarmee het autovrij maken van het Prins Hendrikplantsoen en de Paleisstraat wordt hiermee een begin gemaakt. Om ook op andere plekken ruimte te maken voor de grote fiets- en voetgangersstromen zijn meer knippen in de auto-infrastructuur onvermijdelijk. Keuzen waar en wanneer geknipt zal worden hangen af van de uitkomsten van de gesprekken met de verschillende diensten en omliggende stadsdelen."
142,De binnenstad is het domein van de voetganger.,"▪  Een aanzienlijke uitbreiding van het aaneengesloten voetgangersareaal vanaf CS naar Dam en Munt over de Rode Loper en verder richting Mr. Visserplein.
▪  Het vergroten van het gebruikscomfort van gehandicapten, gebruikers van rolstoel, rollator en kinderwagen door minder obstakels en het zorgvuldig plaatsen van straatmeubilair conform HIOR.
▪  Een lint van mooie pleinen die verbonden worden door comfortabele voetgangersroutes.
▪  Meer ruimte voor voetgangers in winkelstraten."
143,We geven in stadsdeel Centrum voorrang aan het functioneel (gemotoriseerd) verkeer.,"▪ Gegarandeerde bereikbaarheid voor bewoners, bevoorrading, touringcars en nood- en hulpdiensten.
▪ Elke bestemming is bereikbaar.
▪ Maximumsnelheid 30 km/u is uitgangspunt.
▪ Routebeinvloeding.
▪ Alternatief personenvervoer en vervoer over water bevorderen.
▪ Stimuleren autodelen."
144,We maken in stadsdeel Centrum ruimte voor het langzame verkeer.,"▪ Focus op de drukste en gevaarlijkste fietsroutes.
▪ Weren van brom- en snorfietsen op fietspaden in 30 km/u-zones. Onderzoek of dit ook wenselijk c.q. haalbaar is voor doorgaande fietsroutes over pleinen.
▪ Op drukke fietsroutes in woonbuurten voorrang voor fietsers op kruispunten.
▪ Stallingen bij OV-knooppunten en de grote publiekstrekkers en voorzieningen voor kortparkeren in combinatie met parkeerduurbeperking.
▪Fietsparkeren in de woonbuurten in de fietsvoorzieningen en zo mogelijk inpandig.
▪ Handhaving van wrakken, verlaten en ongebruikte fietsen."
145,We streven in stadsdeel Centrum naar een robuust en efficiënt openbaar vervoersysteem.,"▪ Aanvoer met streekbussen tot aan de OV-knooppunten met goede overstappen op een robuust en efficiënt tram- en metrosysteem.
▪ Prioriteit voor trams bij verkeerslichten en meer vrije banen.
▪ Ingebruikname van het tracé langs de Haarlemmer Houttuinen, het doortrekken van de tram vanuit het centrum naar Sloterdijk."
146,Parkeren staat in stadsdeel Centrum in het teken van de openbare ruimte.,"▪ Minder plekken op straat en een efficiëntere benutting van parkeerruimte.
▪ Realisatie van parkeergelegenheid aan de rand van stad (P+R) en in garages.
▪ De tarieven voor parkeervergunningen onder de loep.
▪ Uitbreiding autodelen, ook gericht op elektrisch en meer diversiteit in voertuigen."
147,In stadsdeel Centrum ligt de nadruk op kwalitatief hoogwaardige inrichting van de openbare ruimte.,"Dat betekent inzetten op een mooie en duurzame inrichting van straten en pleinen, het faciliteren van de groeiende vraag naar ontmoetingsruimte voor allen die er verblijven en maatwerk voor wat betreft het inpassen van de auto. Het is ook de ambitie van het stadsdeel om tot 2025 de kwaliteit en bruikbaarheid van de openbare ruimte in de Amsterdamse binnenstad te vergroten."
148,Het streven is in Zuidoost de natuurwaarde en landschapsindeling vorm te geven met een biotoopkeuze en deze zichtbaar te maken.,"Stadsdeel Amsterdam Zuidoost is niet alleen een van de groenste stadsdelen, maar ze heeft ook een rijke flora en fauna en is een belangrijke schakel in de Ecologische Hoofdstructuur. Dat maakt Amsterdam Zuidoost tot een bijzondere plek om te wonen en te werken.  Groen zorgt bovendien voor een aantrekkelijk vestigingsklimaat en maakt de leefomgeving prettiger.


"
149,"De groene ruimte in stadsdeel Zuidoost is opgedeeld in verschillende biotoopgebieden, elk met een eigen opgave.","In het biotoop “Bebouwing” wordt ingezet op het vergoten van de natuurwaarden, door bepaalde doelsoorten (zoals huismus of vleermuis) meer ruimte te zetten, of door in te zetten op bloemrijke bermen. 

In het biotoop “Oevers, water, en rietlanden” wordt ingezet op waterberging, meer natte natuur, natuurvriendelijke oevers, en het opheffen van barrières.  In het biotoop “Beheerd groen” is de ambitie te werken naar meer park en minder ruigte. Ook moet het beheersbeeld van de verschillende parken beter op elkaar aansluiten, moet lintbeplanting worden versterkt tot stroken met gevarieerde beplanting. Ook de recreatieve functie is in dit biotoop belangrijk. 

Het biotoop “Agrarisch” draagt een hoge cultuurhistorische waarde. Deze moet worden versterkt, door historische verkaveling te behouden en terug te brengen. Er wordt ingezet op meer openheid en aanleg van petgaten. Het biotoop “Infrastructuur” bestaat uit de hoge dreven, snelwegen en spoorbanen, omgeven door schrale, zandige taluds. Er zijn geen opgaven voor geformuleerd.
"
150,De maatregelen uit het Natuurplan Zuidoost dienen te worden toegepast bij ingrepen in de openbare ruimte.,"In het natuurplan zijn per biotooptype opgaven gedefinieerd. Deze zijn uitgewerkt in maatregelen:

Biotoop Bebouwing: nestgelegenheden voor mussen en vleermuizen inbouwen, mussenweides stimuleren, oevers natuurvriendelijk maken, groenstructuur aanpakken (wintergroene hagen, bloemrijke weidestroken)

Biotoop Oevers en water: natuurvriendelijke oevers bij A9 zone, aanleg faunapassages en overbruggen waterpeilverschillen, toepassen mantel-zoom-bosopbouw, toepassen broedhopen, paddenpoelen, plaatselijke verruiging, knotwilgen. Ecologisch beheren, dood hout deponeren, water schoon houden met waterplanten en tot slot de paden en bruggen goed beheren.

Biotoop Beheerd groen: waar mogelijk natuurvriendelijke oevers toepassen, gevarieerde vruchtdragende beplanting, lintbeplanting van dichte heesters, goed beheer van paden en bruggen.

Biotoop agrarisch: oude dijk en polder beter zichtbaar maken, opheffen barrières, optimaliseren verbinding onder de A9, paddenpoelen aanleggen; kruiden langs het water om en om laten staan.
Tot slot is het belangrijk bewoners bewust te maken van het belang van de natuur en wat ze zelf kunnen doen ten behoeve van de natuur.
"
151,Ruimte maken voor de groei met aandacht voor de openbare ruimte en de beperktere (gemeentelijke) middelen vragen om scherpe keuzes en een gebiedsgerichte aanpak.,Dergelijke keuzes zijn echter niet mogelijk zonder een gedegen kwantitatieve onderbouwing van het beleid en oog voor de kostenefficiëntie van maatregelen. Dat betekent dat bij het kiezen van de juiste maatregel voor een bepaald probleem in een bepaald gebied de (maatschappelijke) kosteneffectiviteit een belangrijk criterium is. Wanneer er meer mogelijkheden zijn om hetzelfde doel te bereiken heeft de maatregel met het meeste effect per euro de voorkeur.
152,"Door de toenemende drukte en de ontwikkeling naar de consumptieve economie ligt de prioriteit in centrumgebieden bij het bieden van voldoende en aantrekkelijk ingerichte openbare ruimte voor voetgangers, fietsers en kleine, schone voertuigen.","De snelheden liggen hier relatief laag en grote voertuigen als vrachtauto’s (gedurende de venstertijden), bussen en trams zijn hier te gast. Het mengen van verkeersstromen met een lage maximum snelheid ligt hier voor de hand. Trein en metro zorgen in het
centrumgebied voor een efficiënte aan- en afvoer van grote stromen reizigers. De tram krijgt met de komst van de Noord/Zuidlijn een andere, meer ontsluitende rol in de binnenstad, maar moet wel betrouwbaarder worden. Ook hoeven er minder streekbussen tot in het centrum te rijden. Taxi’s blijven net als touringcars belangrijk voor met name bezoekers en halteren zo kort mogelijk op daarvoor aangewezen plekken om zo de schaarse ruimte optimaal te benutten.

De schaarse ruimte zal in toenemende mate ook flexibel in de tijd gebruikt moeten worden. Dat geldt bijvoorbeeld voor laad- en losfaciliteiten, die zeer belangrijk blijven voor het economisch functioneren van de stad. Buiten de venstertijden kan de ruimte ook voor andere functies (terras, parkeerplaats voor (brom-)fietsen) gebruikt worden. De auto wordt meer in inpandige parkeervoorzieningen, of op afstand (P+R) geparkeerd, waarbij op basis van tijdige en actuele informatievoorziening het zoekverkeer vermindert. Op de drukste locaties worden fietsvoorzieningen intensiever benut omdat er geen plekken worden ingenomen door lang geparkeerde fietsen. Krotten en weesfietsen worden verwijderd."
153,"In het gebied binnen de Ring wordt het vooral drukker in de stadsstraten. Hier ligt de prioriteit bij een betere balans tussen de ruimte voor de fietser, voetganger en verblijven enerzijds en ruimte voor de auto en het OV anderzijds. De geparkeerde auto zal in stadsstraten vaker plaats moeten maken voor andere functies.","In het gebied binnen de Ring wordt het vooral drukker in de stadsstraten. Stadsstraten zijn de straten met zowel publieke functies als doorgaand verkeer. In dit gebied neemt het aandeel OV en fiets volgens de modelprognoses de komende tien jaar toe en daalt het aandeel van de auto van 40% naar 38% (prognose avondspits).

Flexibel gebruik van de ruimte per periode van de dag kan daar een oplossing bieden voor de verschillende behoeftes overdag en ‘s avonds. Bijvoorbeeld ‘s ochtends ruimte voor laden en lossen en ‘s middags meer ruimte voor de voetganger of een terras. Ruimtebesparende en schone voertuigen krijgen prioriteit, ook in
woonbuurten"
154,"Buiten de Ring en in Noord is een beheerste groei van de auto nog mogelijk, omdat het ruimteprobleem hier beperkt is. Voorkomen moet echter worden dat de ruimtelijke kwaliteit en leefbaarheid wordt aangetast door parkeeroverlast afkomstig van bewoners uit en bezoekers aan het centrumgebied en het gebied binnen de Ring.","Dit vraagt afstemming in het parkeerbeleid. In deze gebieden is nog veel potentie voor toename van het gebruik van de (elektrische) fiets. Gezien de vaak grotere afstanden tot het centrum, blijft het openbaar vervoer hier belangrijk en is vooral in de spits een snellere en betrouwbare lijnvoering gewenst. 

In en rond het Arenagebied en in mindere mate de RAI, zal het met de toename van het aantal evenementen op steeds meer dagen aanzienlijk drukker worden. Het openbaar vervoer zal hier om redenen van een efficiënte aan- en afvoer
van grote stromen een toenemend aandeel in krijgen, maar ook de auto blijft belangrijk. Mobiliteitsmanagement door de organisatoren van evenementen zelf en verkeersmanagement door de gezamenlijke wegbeheerders zijn dan ook
belangrijk om bezoekers naar deze evenementen te geleiden en grote verstoringen te voorkomen. ICT-ontwikkelingen bieden kansen om beter in te spelen op dit soort grote incidentele verkeersstromen. Uit oogpunt van sociale veiligheid en levendigheid
van het straatbeeld kan in deze gebieden meer menging van verschillende soorten verkeer worden toegepast.

In grote werkgebieden zoals Westpoort zijn betrouwbare goederenroutes van belang. Voor werknemersvervoer in gebieden met een lage dichtheid en onregelmatige werktijden is regulier OV niet altijd haalbaar en kunnen soms aanvullende
voorzieningen nodig zijn."
155,Om de parkeerdruk op straat te verminderen worden bestaande (gemeentelijke en commerciële) garages met restcapaciteit beter benut. ,"Al op korte termijn ontstaat zo meer ruimte op straat en neemt het zoekverkeer af. Door dit beleid vooral te richten op centrumgebieden en drukke stadsstraten met veel economische en toeristische functies komt ruimte vrij voor economisch verkeer (laden en lossen), bredere fietsvoorzieningen en verblijfsfuncties
(zoals ruimte voor voetgangers, spelen, groen en fietsparkeervoorzieningen)."
156,De openbare ruimte dient integraal toegankelijk te zijn. ,"Bij integrale toegankelijkheid (van de openbare ruimte) wordt uitgegaan van de fysieke mogelijkheden en beperkingen van verschillende groepen mensen. Dit betekent dat er zo min mogelijk aparte voorzieningen gecreëerd worden. Soms zijn aparte voorzieningen voor mensen met een specifieke beperking nodig. Dit zijn met name geleidelijnen (tactiele routegeleiding) voor blinden en zeer slechtzienden.

Voor overige aanbevelingen m.b.t. toegankelijkheid verwezen naar CROW-publicatie 337 ‘Richtlijn toegankelijkheid’."
157,Schoolomgevingen dienen verkeersveilig te zijn. Bij de inrichting van een schoolomgeving wordt de 'Leidraad Verkeersveilige Schoolomgevingen' gebruikt.,"Het doel van de 'Leidraad Verkeersveilige Schoolomgevingen' is het bieden van handvaten voor het maken van een inrichting van de openbare ruimte rondom scholen die verkeersongevallen vermindert, door (1) het bewustmaken van de aanwezigheid van kwetsbare schoolkinderen en (2) het verbeteren van de veiligheidssituatie door fysieke ingrepen.

Als onderdeel van deze richtlijn wordt er  een SCHOOL-markering aangebracht op de rijbaan en, indien aanwezig, op het vrij liggende fietspad van de weg waar de school aan gelegen is. Dat gebeurt tussen de 25 en 50 meter (afhankelijk van situatie en verder weg bij grotere snelheid) voor het verkeer de hoofd in- en uitgang van de school, of van het schoolplein bereikt. Zodoende wordt voldoende tijd geboden om te kunnen anticiperen, bijvoorbeeld door het aanpassen van de snelheid.

Overige aandachtspunten en mogelijke maatregelen  (o.a. aanpassen snelheidsregime) om de verkeersveiligheid in Schoolomgevingen te borgen, zijn opgenomen in de Leidraad CVC (hoofdstuk 4.9)."
158,In huidige en toekomstige situaties moet een veilige inrichting van de weg gecombineerd worden met een goede bereikbaarheid voor hulpdiensten. ," De Leidraad CVC bevat eisen en voorschriften ten aanzien van doorrijhoogtes, breedtes en bochtstralen t.b.v. de toegankelijkheid voor hulpdiensten. Daarnaast zijn door een CROW werkgroep aanbevelingen opgesteld, deze kunnen worden toegepast in ontwerp en zijn opgenomen in CROW publicatie 165: Hulpdiensten snel op weg."
159,"Bij het verplaatsen of nieuwe aanleg van een tramhalte dient aandacht geschonken te worden aan de looproutes van de passagiers, de ontsluiting van de omgeving, de maximale loopafstanden en de onderlinge halteafstanden conform de OV-visie van de gemeente.","Bij de situering van tramhaltes bij kruispunten wordt in algemene zin gestreefd naar ligging vóór het kruispunt. Dit komt de verkeersveiligheid ten goede omdat trams dan met een lage (aanvangs)snelheid het kruispunt passeren. Dit geldt tot op zekere hoogte ook voor elkaar kruisende tramlijnen, hoewel de mogelijke overstaprelatie tussen lijnen onderling en het feit of er sprake is van samenvoeging of splitsing van lijnen tot andere keuzes kan leiden.

Voor het volledige programma met betrekking tot nadere uitwerking en detaillering wordt verwezen naar het document 'Integraal Programma van Eisen Tramhaltes (2021)' "
160,"In principe wordt er geen parkeren toegepast direct langs de hoofdrijbaan van gebiedsontsluitingswegen. Indien er, bij uitzondering, toch parkeren wordt toegepast kan dit nooit in combinatie met een fietsstrook.","In algemene zin geldt voor de inrichting van parkeergelegenheid de Leidraad CVC, het Beleidskader Puccinimethode en het Handboek Puccinimethode Rood. Uit de Leidraad CVC volgt dat de breedte van parkeervakken in het algemeen 2,00 m en voor laad- en losvakken met het oog op vrachtwagens 2,50 m bedraagt. Voor taxistroken en invalidenparkeerplaatsen wordt bij voorkeur 2,50 m aangehouden. Bij toepassing van fietsstroken is een toeslag van 0,50 m gewenst tussen fiets- en parkeerstrook in verband met openslaande portieren. 

Voor onderstaande voertuigcategorieën worden de volgende lengtes voor parkeerhavens gehanteerd (exclusief eventueel benodigde in- en uitrijruimte):  
• personenwagens 5,00 m, voorkeur 5,50 m.  
• invalidenparkeerplaats 6,00 m.  
• touringcars (ongeleed) 15,00 m  
• vrachtwagens 10,00 tot 20,00 m (afhankelijk van het type vrachtauto dat gebruikt wordt)  
• taxi’s 6,00m. 

Wanneer er naast de parkeerhaven een vrijliggend fietspad ligt moet er tussen de parkeerhaven en het fietspad i.v.m. openslaande portieren en het in/uitstappen, een schampstrook aangebracht worden. Gewenst 1,20 m (minimaal 0,90 m). Indien op dezelfde hoogte als het fietspad op de stoep geparkeerd wordt voldoet deze breedte meestal niet. In de regel steken geparkeerde auto’s te ver door. Bovendien kunnen slecht ter been zijnde mensen niet goed uit hun auto stappen. Om die reden wordt dit principe afgeraden. Het Beleidskader Puccinimethode voegt hieraan toe dat de lengte en breedte van parkeervakken bij voorkeur gelijk is aan een veelvoud van het verhardingsmateriaal (bijvoorbeeld 14 30x15 cm betontegels)."
161,Inpassing en vormgeving van bushaltes vindt plaats conform het technisch programma van eisen.,"Er zijn een aantal haltevormen mogelijk: 
- halteren op de rijbaan; 
- halteren in een haltehaven (ook wel haltekom genoemd); 
- halteren langs een zaagtandperron; vaak toegepast op een busstation. 

Vanuit toegankelijkheid heeft halteren op de rijbaan de voorkeur boven een haltehaven. Een haltehaven wordt echter toegepast vanwege de gewenste doorstroming en/of verkeersveiligheid. "
162,Bij het plaatsen van lichtmasten moet de breedte van de voetpaden in ogenschouw genomen worden. Er dient voldoende vrije loopruimte beschikbaar te zijn.,
163,Op fietspaden worden met het oog op valpartijen in principe geen paaltjes en overige obstakels toegepast. ,"Er wordt vanuit gegaan dat d.m.v. handhaving fietspaden worden vrijgehouden van auto’s. Ook in verband met de toegankelijkheid van fietspaden door invalidenwagens en onderhoudsvoertuigen zijn paaltjes ongewenst.

Indien er paaltjes noodzakelijk zijn gelden de volgende algemene aanbevelingen:
• De locatie sluit aan bij het verwachtingspatroon en het attentieniveau van fietsers: nabij het begin van een fietspad of een bijzonder punt.
• Hoewel een hoger attentieniveau gewenst is, mag de verkeerstaak voor de fietser niet te groot zijn. Bijvoorbeeld niet te dicht op een kruispunt, niet in een bocht, niet onderaan een helling. Aanbevolen wordt om een afstand aan te houden van ca. 12,5 meter tot het kruisingvlak.
• Zichtbaarheid: nabij openbare verlichting, niet in een bocht.
• Praktisch: voldoende ruimte voor een goede vormgeving.

Een nadere uitwerking van deze aanbevelingen is te vinden in de Leidraad CVC (hoofdstuk 5.7).  Het type paaltje dat kan worden toegepast, is vastgelegd in het Handboek Puccinimethode Rood."
164,"Gebiedsontsluitingswegen worden ‘duurzaam veilig’ ingericht, conform de richtlijnen van het CROW en de aanvullende bepalingen uit de Leidraad CVC.","De 12 eisen die gesteld worden aan een duurzaam veilige indeling en inrichting van het wegennetwerk zijn: 
• zo groot mogelijk aaneengesloten verblijfsgebieden realiseren; 
• minimaal deel van de rit over relatief onveilige wegen laten lopen; 
• ritten zo kort mogelijk maken; 
• kortste en veiligste rit samen laten vallen; 
• zoekgedrag vermijden; 
• wegcategorieën herkenbaar maken; 
• van elkaar verschillende verkeersoplossingen beperken en uniformeren; 
• conflicten vermijden met tegemoetkomend verkeer;
• conflicten vermijden met kruisend en overstekend verkeer; 
• verkeerssoorten scheiden; 
• snelheid reduceren op potentiële conflictpunten; 
• obstakels langs de rijbaan vermijden. 

Voor overige eisen en voorschriften ten aanzien van ‘Duurzaam Veilig’, zie de Leidraad CVC."
165,Bij het maken van verkeersontwerpen dient er zodanig ontworpen te worden dat er zo min mogelijk een beroep gedaan moet worden op handhaving door de politie. ,Het gewenste verkeersgedrag moet een natuurlijk gevolg zijn van het ontwerp.
166,"Geleidelijnen worden op de juiste wijze toegepast, conform de “Leidraad CVC” en de “Handleiding Geleidelijnen Amsterdam”. ","Daarin zijn onder meer de volgende uitgangspunten opgenomen: 

Geleide lijnen worden altijd toegepast bij: 
- Oversteken indien voorzien van een Zebrapad en / of VRI’s met (activeerbare) akoestische signalering. 
- OV-haltes: verbindingen tussen haltes en tussen halte en natuurlijke gidslijn – in de regel de omliggende bebouwing. 

Geleidelijnen worden op de volgende plaatsen soms toegepast:
- op het trottoir: bijvoorbeeld bij specifieke bestemmingen en op OV knooppunten waar een natuurlijke gidslijn ontbreekt. 
- op pleinen / grote open ruimtes, waar natuurlijke gidslijnen ontbreken.
- bij de oversteek van een verhoogd kruisingsvlak, maar nooit op het verhoogde vlak zelf. - bij shared space. 

Geleide lijnen worden nooit toegepast: 
- bij een voetgangersoversteekpunt met kanalisatiestrepen zonder VRI. 
- bij uitritconstructies, waar auto’s de stoep oversteken, zoals bij parkeergarages. "
167,Voor het toepassen van een zebrapad geldt dat er sprake moet zijn van een grote voetgangersstroom of belangrijke voetgangersroute.,"Indien op een wegvak een zebrapad wenselijk is, moet de locatie met zorg worden gekozen en ingericht. In dat geval wordt verwezen naar de werkwijze ‘solitaire zebrapaden/vops’ zoals beschreven in de “Rapportage analyse en advies solitaire VOPS Hoofdnet Auto” en de “keuzeboom Solitaire Vops” (zoals te vinden in de Leidraad CVC). 

Een zebrapad wordt niet toegepast in elk van de volgende gevallen: 
- indien de naderingssnelheid van 15% (V85) of meer van de motorvoertuigen hoger is dan 50 km/u (eventueel door middel van snelheidsremmende maatregel lagere snelheid afdwingen); 
- buiten de bebouwde kom; 
- binnen een 30 km-gebied; 

Halverwege tram- en busbanen en wegvakken worden in principe ook geen zebrapaden toegepast. Het is voor een tram met normale snelheid in verband met de langere remweg in algemene zin niet goed mogelijk om op tijd/veilig te stoppen voor overstekende voetgangers. 

Uitzonderingen op dit uitgangspunt en overige specificaties ten aanzien van zebrapaden zijn uitgewerkt in de Leidraad CVC. "
168,Voor psychobremsen is het uitgangspunt dat deze enkel worden toegepast op locaties met solitaire voetgangersoversteekplaatsen (VOPS).,"Voor overige solitaire (fiets- en voet-)oversteken die over het algemeen voorzien zijn van kanalisatiestrepen en waar extra attentie nodig is, gaat de voorkeur uit naar toepassing van een bliksemschicht-markering.

I.v.m. de variëteit in de maatvoering van zogenaamde Psychobremsen adviseert de CVC voortaan onderstaande standaard toe te passen op Gebiedsontsluitingswegen binnen de bebouwde kom; in ieder geval op de Hoofdnetten.

Maatvoering:
- Voorkeurslengte: 30,75m
- Voorkeursbreedte: 3,00m
- Afstand tot VOP: 6,00m"
169,In een 30km-gebied wordt fietsverkeer in principe gemengd met het autoverkeer. Fietspaden en –stroken worden daarom slechts bij uitzondering toegepast wanneer daar vanuit de lokale situatie op grond van verkeersveiligheidsoverwegingen behoefte aan is.,"• In algemene zin wordt in een 30km-gebied de voorrang of een fietsroute niet geregeld, hoewel daar in sommige gevallen een uitzondering op kan worden gemaakt als er bijvoorbeeld sprake is van intensief fietsgebruik in combinatie met veel kruisend autoverkeer op de route.
• Belangrijke fietsroutes (Hoofdnet Fiets, Plusnet Fiets, Regionaal Netwerk Fiets) door 30km-gebieden verdienen extra aandacht bij het ontwerp. Ook binnen verblijfsgebieden kunnen fietspaden/-stroken worden aangelegd en kunnen deze routes in de voorrang worden uitgevoerd.
• Drempels en verkeersplateaus in fietsroutes moeten zoveel mogelijk worden vermeden. Indien er toch drempels of plateaus worden toegepast (bijvoorbeeld binnen een verblijfsgebied), dan sinusvormige elementen toepassen.
• Overweeg het aanleggen van een fietsstraat mits aan de voorwaarden voldaan wordt uit de Leidraad CVC. "
170,"Voor de stad zijn speciale transportroutes voor gevaarlijke stoffen vastgelegd, waardoor doorgaand verkeer van gevaarlijke stoffen zoveel mogelijk uit woonwijken wordt geweerd.","Aan deze routes worden geen bijzondere verkeerstechnische eisen gesteld, behalve dat het toepassen van verkeersremmende maatregelen in de vorm van drempels of plateaus uitgesloten is. De routes worden door middel van bebording op straat aangegeven."
171,Iedere tunnel moet voldoen aan de algemene wettelijke eisen. ,"De tunnelwet schrijft voor dat door verkeersmanagement schakelingen moet worden toegepast waardoor filevorming in, of fileterugslag tot in de tunnel wordt voorkomen. Voor de uitvoering hiervan is voor de Amsterdamse wegtunnels gekozen dat de verkeersregelinstallaties bij uit- en toegangen van de tunnels moeten zijn voorzien van harde sturingen waarmee deze vereiste schakelingen worden uitgevoerd. Het ontwerpen van tunnels inclusief toeleidende tracés is een specialisme waarbij een goede balans zal moeten worden gevonden tussen verkeersveiligheid (in de tunnel zelf en op de toegangen), brandveiligheid en sociale veiligheid. In de Leidraad CVC zijn minimum maatvoeringen voor tunnels opgenomen. "
172,Vanuit het bovengronds gebruik liggen er in ieder geval geen kabels en leidingen onder trambanen en boomstroken.,Voor de volledigheid wordt vermeld dat in het ontwerp rekening moet worden gehouden met de inpassing van kabels en leidingen. Juist op het hoofdnet is er vaak ook ondergronds sprake van een doorgaand netwerk. Vanuit het bovengronds gebruik liggen er in ieder geval geen kabels en leidingen onder trambanen en boomstroken. Uit overwegingen van fietscomfort worden putten in fietsstroken en fietspaden afgeraden.
173,"Nieuw in te richten laad- en losplaatsen, touringcarplaatsen, alsmede invalidenparkeerplaatsen en belanghebbendenparkeerplaatsen worden voorzien van een kruismarkering op het wegdek.",
174,Taxistandplaatsen dienen bij voorkeur langs de hoofd(weg)infrastructuur gerealiseerd en ontsloten te worden.,Getracht moet worden de standplaatsen zodanig te situeren dat er naar alle richtingen afgereden kan worden. Bijvoorbeeld beter vóór een kruispunt dan er na. Aanvullende eisen ten aanzien van taxistandplaatsen zijn uitgewerkt in de Leidraad CVC. 
175,Op grond van gemeentelijk groenbeleid dient op wegvakken en kruispunten veelal ruimte gevonden te worden voor inpassing van bomen. ,"Het streven gaat over het algemeen uit naar toepassing van continue bomenlijnen. De bomen worden met het oog op groei-eisen in plantvakken geplant met een minimumbreedte van 2,00 m. "
176,"De gewenste breedte van een éénrichtingfietspad is minimaal 2,50 m. Wanneer tevens bromfietsen gebruik maken van het fietspad geldt een gewenste minimumbreedte van 3,00 m.","Ter plaatse van kruispunten wordt de opstelbreedte en –lengte afgestemd op het (verwachte) gebruik. Wanneer een vri-mast nodig is, is de minimum maat 1,50m. Tussen rijbaan of parkeerstrook en fietspad wordt altijd (in principe à niveau) een schamp- of schrikstrook toegepast.

Overige voorschriften ten aanzien van maatvoering zijn opgenomen in de Leidraad CVC. Daarin wordt  in algemene zin geadviseerd bij het ontwerp van fietspaden gebruik te maken van de “Ontwerpwijzer Fietsverkeer - CROW-publicatie 230”"
177,Bij het toepassen van fietspaden die in twee richtingen bereden mogen worden dient men terughoudendheid in acht te nemen.,"Deze fietspaden zijn onveiliger dan fietspaden die in één richting bereden worden. Dit wordt veroorzaakt door het feit dat bij kruispunten het afslaand en invoegend (auto)verkeer de fietser uit de ""verkeerde"" richting niet verwacht.

Fietspaden die in twee richtingen bereden mogen worden hebben een gewenste minimum breedte van 4,00m. Ze worden altijd voorzien van een asmarkering. Bij een aanliggend 2-richting fietspad zonder parkeren tussen rijbaan en fietspad is de minimummaat 1,20m.

Overige voorschriften ten aanzien van maatvoering zijn opgenomen in de Leidraad CVC. Daarin wordt  in algemene zin geadviseerd bij het ontwerp van fietspaden gebruik te maken van de “Ontwerpwijzer Fietsverkeer - CROW-publicatie 230”.
"
178,Voor beweegbare bruggen gelden eisen met betrekking tot veiligheidsfuncties. ,"Hiertoe wordt verwezen naar de (concept)notitie “Veiligheidsfuncties bij beweegbare bruggen van DIVV” d.d. 15 februari 2010. Een beweegbare brug valt onder de definitie van een machine volgens de machinerichtlijn. De machinerichtlijn (2006/42/EG) geeft essentiële gezondheids- en veiligheidseisen, waar machines aan moeten voldoen. 

De belangrijkste eisen m.b.t. de weginrichting bij beweegbare bruggen zijn de volgende:
- Ruimte voor slagboomkasten.
- De afsluitbomen mogen alleen sluiten als de landverkeerseinen aan staan.
- De brug mag alleen openen als de afsluitbomen geheel gesloten zijn. 

Praktisch betekent dit het volgende:
- Dat voor elke rij- en looprichting de landverkeersseinen logisch en goed zichtbaar gepositioneerd moeten zijn
- Dat er geen situatie mag ontstaan waarin voetgangers en weggebruikers “gevangen” worden tussen de gesloten slagbomen.
"
179,De toe te passen helling in het trottoir mag met het oog op gebruik door gehandicapten niet steiler zijn dan 1: 25 (4%).,Bij grotere hoogteverschillen zijn liften gewenst.
180,Op voetgangersoversteken op kruispunten worden bij voorkeur steunpunten toegepast halverwege de oversteek en tussen rijbaan en fietspad.,"Het aantal opstelvakken en rijstroken dat overgestoken moet worden dient zo beperkt mogelijk te zijn. Méér dan vier opstelvakken in één richting en in één keer (dus zonder tussensteunpunt) oversteken is ongewenst.

Wanneer vanuit verkeersafwikkelingsoogpunt meer vakken nodig zijn, wordt bij voorkeur een extra steunpunt tussen de opstelvakken aangebracht. Hierbij dient in acht te worden genomen dat er geen verwarring ontstaat over de rijrichting van het verkeer.

De breedte van een steunpunt wordt bepaald door vier zaken:
•  Voor voetgangers is het uitgangspunt dat steunpunten van voldoende breedte zijn voor gehandicapten (rolstoel, blindengeleidehond, rollator) en voor kinderwagens. Hiervoor is 2,00 m gewenst (minimaal 1,80 m).
•  Wanneer fietsers gebruik maken van het steunpunt is – met name op het hoofdnet Fiets - een breedte van 2,50 m gewenst (minimaal 2,00 m).
•  Wanneer een afslaande bus met de voorkant over een steunpunt zwaait, mag deze ruimte niet aan de minimale breedte van 1,50m worden toegerekend. Een steunpunt is dus netto minimaal 1,50m. Overigens moet deze overzwaai zoveel mogelijk worden voorkomen."
181,"Uit oogpunt van doorstroming zijn afvalinzamelingspunten langs het Hoofdnet Auto en OV-rail niet gewenst, tenzij daar fysiek (in de vorm van bijvoorbeeld laad- en losplaatsen) ruimte voor is vrijgemaakt en wordt vrijgehouden.","Wanneer er bij afval inzamelvoorzieningen een bovenleiding aanwezig is, dient aandacht besteed te worden aan de manoeuvreerruimte van het betreffende voertuig in de hoogte (zwenkarm), met name als er sprake is van zogenaamde afvalschachten die diep de grond ingaan."
182,"Bij de realisatie van oplaadpunten wordt het programma van Eisen  voor oplaadpunten elektrisch vervoer gevolgd, zoals opgesteld door Team Luchtkwaliteit.","Met betrekking tot de inrichting wordt het volgende gesteld.
• De oplaadzuil met bebording dient aan de lange zijde (korte zijde bij haaksparkeren) van het parkeervak geplaatst te worden, op de grens van twee parkeervakken.
• Zuil en bord zijn geïntegreerd.
• Om een parkeervak duidelijk te markeren als plek die bestemd is voor elektrische voertuigen wordt gebruik gemaakt van een speciaal daarvoor ontworpen tegel met daarop het logo van elektrisch vervoer. De tegel is beschikbaar in de afmeting50x50 cm. Deze dient centraal in het parkeervak te worden geplaatst.
• Een kruis in het parkeervak wordt vanuit het streven naar een rustige uitstraling van de openbare ruimte afgeraden. Uitgangspunt is de tegel zoveel mogelijk passend in het 30x30 tegelverband of 6,5x20 cm klinkerverband op te nemen."
183,"Tijdens de ontwerpfase van kruisingen dient een toets plaats te vinden op de noodzaak tot regelen van het verkeer door middel van verkeersregelinstallaties, en op de regelbaarheid.","De noodzaak tot regelen wordt o.a. bepaald op basis van de intensiteit van het verkeer, de verkeersveiligheid en de doelstelling doorstroming van het openbaar vervoer te bevorderen. Ten aanzien van de toepassing, inrichting, plaatsing, kleur, afmeting en materiaal van verkeerslichten zijn in de Wegenverkeerswet strikte uitvoeringsvoorschriften vastgelegd. De Gemeente Amsterdam hanteert in aanvulling hierop eigen ontwerpvoorschriften. Toetsing van kruispuntontwerpen op bovengenoemde aspecten is een bevoegdheid van de Centrale Stad."
184,"Fietsparkeervoorzieningen in de openbare ruimte moeten zo goed mogelijk benut worden. Alleen als er bij een optimale benutting nog een tekort aan fietsparkeerplaatsen bestaat, moet er worden bijgebouwd.","Beter benutten kan gerealiseerd worden door verwijderen van wrakken (doelstelling: max 1% van de fietsen zijn wrakken) en ongebruikte fietsen. De streefwaarden voor fietsparkeren is een bezettingsgraad van 85% per locatie.

Stappenplan:
• Stap 1: Geen probleem is geen probleem (bezettingsgraad max 85%) geen actie nodig.
• Stap 2: Bezettingsgraad hoger dan 85%? Dan verwaarloosde fietsen en wrakken verwijderen (zie ook handboek handhaving).
• Stap 3: Ongebruikte fietsen verwijderen (langer dan 6 (2) weken gestald (zie ook handboek handhaving) . Ook handhaven op ongebruikte fietsen buiten de rekken (zie ook handboek handhaving)
• Stap 4: Nietjes of rekken bijplaatsen.

Het boekje 'Plaatsingscriteria Fietsparkeren (2020)' - hieronder te downloaden- bevat nadere voorschriften voor de plaatsing en aanleg van fietsnietjes, fietsenrekken en fietsvakken. 
"
185,"Bij het (mogelijk) bijbouwen van fietsparkeervoorzieningen in de openbare ruimte wordt een integrale afweging gemaakt van kosten, reistijd fietsers, comfort, ruimtegebruik, flexibiliteit.","Als de mogelijkheden om beter te benutten zijn uitgeput en er onvoldoende ruimte is om rekken of nietjes bij te plaatsen, moet worden gezocht naar duurdere oplossingen (zie ook stappenplan paragraaf 2.2). Bij de keuze tussen alternatieve fietsparkeeroplossingen moeten altijd meerdere voordelen en nadelen tegen elkaar worden afgewogen. Dit kan bijvoorbeeld met behulp van een maatschappelijke kosten-batenanalyse of een multi-criteria analyse. Bij de afweging moeten minimaal de volgende afwegingscriteria worden betrokken. 

• Kosten
Het kan gaan om verschillende kostenposten, waarbij de kosten om de maatregel te nemen en in stand te houden in samenhang worden beschouwd, de zogenaamde Total Cost of Ownership. Verder is het van belang onderscheid te maken tussen kosten die worden gedragen door de gemeente, andere overheden, marktpartijen en gebruikers (fietsers). In he Kader Fietsparkeren staan indicatieve normkosten (bedragen in euro per fietsparkeerplaats per jaar).

• Reistijd fietsers
De kwaliteit van een stalling kan worden uitgedrukt als het effect ervan op de totale reistijd van de fietser. De reistijd bestaat uit de fietstijd om bij een stalling te komen, de zoektijd om een parkeerplek te vinden, de eventuele afhandelingstijd bij de stalling als er bijvoorbeeld betaald moet worden en ten slotte de looptijd naar de bestemming (en vice versa).  Over het algemeen geldt: hoe dichter bij de bestemming de stalling is, hoe korter de totale reistijd. Dit is vooral voor kortparkeerders een belangrijk criterium. Bij het zoeken naar alternatieven in de omgeving moet rekening worden gehouden met de indicatieve loopafstanden zoals opgenomen in het Kader Fietsparkeren. 

•  Comfort
Waar voor kortparkeerders vrijwel uitsluitend de reistijd van belang is, hechten langparkeerders ook waarde aan comfortaspecten. Hieronder worden allerlei aspecten verstaan die de kwaliteit van de stallingplaats aangeven, zoals overdektheid, de zekerheid van een plek en veiligheid tegen diefstal. Langparkeerders parkeren soms liever iets verder weg in een overdekte stalling die bewaakt is.

• Ruimtegebruik
Openbare ruimte is schaars in de stad. Daarom zijn maatregelen die weinig openbare ruimte innemen aantrekkelijk. Ook de waarde van de grond speelt hierbij een rol. Op locaties met hoge grondwaarden loont het eerder om voor ondergrondse oplossingen te kiezen. Het is daarom logisch om, als toch op maaiveld extra fietsparkeervoorzieningen moeten worden geplaatst, dat in eerste instantie te doen op die plekken die nu door autoparkeren worden ingenomen, omdat dit (kosten) efficiënter ruimtegebruik betekent en de toch al beperkte voetgangersruimte niet nog zwaarder belast.

•  Ruimtelijke kwaliteit
Naast de grondwaarde kunnen kwalitatieve argumenten een rol spelen om voor inpandige of ondergrondse stallingen te kiezen. Dit criterium is vaak lastig te operationaliseren. Is de fietsflat bij Centraal Station lelijk of een icoon voor de stad? Mag een drijvend ponton met fietsen in de grachten of is dat in strijd met de Unesco regels? Hoe dan ook, het is van belang de ruimtelijke kwaliteit van de maatregel mee te wegen in keuze. De welstandstoets kan daarbij helpen.

•  Flexibiliteit
De toekomst is per definitie onzeker, dus ook op gebied van fietsparkeren. Technologische ontwikkelingen gaan steeds sneller en veranderingen in levensstijlen zijn lastig te voorspellen, waardoor groeiprognoses vaak enorm uiteen lopen. Maatregelen die eenvoudig weer kunnen worden gestopt, uitgebreid of omgevormd zijn beter bestand tegen deze toekomstonzekerheid. Gebouwde voorzieningen die niet geschikt zijn voor andere functies, zijn minder flexibel bij tegenvallende of teruglopende vraag.
Naast bovengenoemde afwegingscriteria zijn er nog randvoorwaarden, waaraan alle parkeeroplossingen in ieder geval moeten voldoen. Het gaat hier bijvoorbeeld om zaken als (brand)veiligheid, sociale veiligheid en toegankelijkheid.

Het boekje 'Plaatsingscriteria Fietsparkeren (2020)' - hieronder te downloaden- bevat nadere voorschriften voor de plaatsing en aanleg van fietsnietjes, fietsenrekken en fietsvakken. "
186,"De fietsparkeerduurbeperking in de Amsterdamse openbare ruimte is normaliter 6 weken, in sommige gevallen 2 weken. Dit moet met borden aangegeven worden.","Om te voorkomen dat er een onoverzichtelijke lappendeken ontstaat met verschillende fietsparkeerregimes per locatie, stelt Amsterdam binnen de ring A10, ten zuiden van het IJ, een uniforme maximale fietsparkeerduur van 6 weken in. Zo weten fietsers waar ze aan toe zijn. Dit gebied is gekozen omdat hier vrijwel overal sprake is van een hoge parkeerdruk. Buiten de ring en in stadsdeel Noord is dat lang niet overal het geval. Door deze maatregel kunnen naar schatting ongeveer 30.000 extra plekken (12%) in de bestaande rekken worden gecreëerd. Mocht de noodzaak ontstaan om ook buiten de ring A10 en ten noorden van het IJ een maximale parkeerduur in te stellen dan kan het college of stadsdeel daartoe besluiten via een aanwijzingsbesluit, mits dat niet tot een onbegrijpelijke situatie voor de fietsers leidt.

Bij verschillende treinstations zoals Amsterdam Centraal en Amsterdam Zuid is een maximale parkeerduur van 2 weken ingesteld. Vanwege de vergelijkbare situatie bij andere treinstations en vanuit het belang van uniformiteit wordt deze maximale parkeerduur ook bij de andere Amsterdamse treinstations ingesteld. Daarnaast kunnen alleen bij hoge uitzondering andere locaties worden aangewezen waar deze maximale parkeerduur van 2 weken geldt. Dit kan alleen bij zeer drukke bestemmingen, met een zeer hoge parkeerdruk én waarvoor concrete plannen liggen voor capaciteitsuitbreiding. De gemeente ziet deze maatregel namelijk niet als een permanente, maar als een tijdelijke oplossing totdat de capaciteitsuitbreiding is gerealiseerd."
187,"Het karakteristieke weefsel van straten, stegen en grachten van de Amsterdamse binnenstad vormt een gave structuur, waarbinnen de middeleeuwse stad, de 17de eeuwse grachtengordel, de 19de eeuwse aanpassingen nog steeds duidelijk te herkennen zijn. De inrichting van de openbare ruimte moet hierop aansluiten. ","De herkenbare verschillen in morfologie zijn terug te leiden tot de ontstaansgeschiedenis van de stad. 

- Middeleeuwse (Amstel)dijken
De middeleeuwse kern van de stad is opgebouwd vanuit de Amstel met aan weerszijden twee dijken: de Nieuwendijk en Kalverstraat aan de ene zijde en Warmoesstraat en de Nes aan de andere zijde, met uitlopers naar de Zeedijk. De hoger gelegen dijkstraten zijn nog steeds zichtbaar en vormen één van de charmes van de kern van de stad.

- Grachten, binnenstadsstraten, stegen 
Tot de 17de eeuw is er een dicht weefsel van straten, stegen en enkele grachten aan twee zijden van de kern ontwikkeld (Oude en Nieuwe zijde) . Daarna kwam de duidelijk planmatige ontwikkeling van de grachtengordel. De verschillende buurten rond de grachtengordel kennen weliswaar een planmatige opzet maar zijn in tegenstelling tot de grachtengordel bedoeld voor voldoende woningvoorraad en bedrijfsruimtes en alle functies die in de grachtengordel niet gewenst waren.  Bijzonder is het dat binnen deze verschillende stedenbouwkundige structuren, zowel middeleeuws als 17de eeuws, de bebouwing momenteel vooral de 19de eeuwse architectuur bevat: twee derde van de aanwezige monumenten in de binnenstad is van na 1800. Er kan dan ook gesteld worden dat het beschermd stadsgezicht in hoofdzaak een 17de eeuwse stedenbouwkundige structuur heeft met een hoofdzakelijk 19de eeuwse architectuur. Uitgangspunt is de openbare ruimte in dit weefsel van straten, grachten en stegen als een eenheid te
beschouwen.

- Lanen, straten, boulevards (doorbraken)
Uitzonderingen op het dichte weefsel vormen de grootschalige doorbraken en de stedelijke uitbreidingen in de 19de eeuw. In deze eeuw was de visie van het liberale stadsbestuur van burgerlijke stedelingen dat er ruime boulevards van en naar de stad moesten komen en ruimte voor monumentale, groene woongebieden. De Plantagebuurt was in de 17de eeuw aangelegd als een van de eerste publiek toegankelijke stadsparken. Toen in de 19de eeuw de economie aantrok en de druk op de stad toenam werd de Plantage verkaveld voor woningbouw. De monumentale lanen en de ruime stedenbouwkundige opzet maken dat de buurt nog steeds zijn specifiek 19de eeuwse karakter heeft behouden.

Vanaf 1830 werd op ad-hoc basis begonnen met de slechting van de verdedigingswallen. Er zijn ook diverse doorbraken en aanpassingen in de bestaande stad gerealiseerd. De Raadhuisstraat, Vijzelstraat, en Weesperstraat zijn voorbeelden waar, door de bredere profielmaat, ruime boulevards zijn ontstaan van en naar het centrum. In reactie hierop ontwikkelen zich langs deze boulevards modernere architectuur met typische 20de eeuwse binnenstadsfuncties als banken, hotels en kantoren. Deze andere tijd brengt ook een andere schaal en materiaalkeuzes met zich mee. Denk hierbij aan de arcade van de Raadhuisstraat waar de bebouwing zich richt op de grotere schaal van de straat.

-Pleinen
De pleinen in de Amsterdamse binnenstad zijn net als in alle Nederlandse steden ontstaan om praktische redenen zoals het houden van markten. De handel vond in eerste instantie vooral aan de kades plaats. Pas halverwege de 19de eeuw werden, vooral omwille van hygiëne, verschillende grachten gedempt en werd riolering aangelegd. Voor de handel over het land werden in de vestingwerken grootschalige wagenpleinen gerealiseerd waar, als een soort transferium, de overslag plaatsvond. Het Leidseplein, het Frederiksplein en Haarlemmerplein zijn hier voorbeelden van. In de loop van de tijd is rond de open ruimtes grootschaligere bebouwing gerealiseerd, waarmee uiteindelijk duidelijke pleinwanden zijn ontstaan. In de tweede helft van de vorige eeuw was de Nederlandse “pleintraditie” vooral een functioneel gebruik van de ruimte. Inmiddels worden de Nederlandse pleinen ook gezien als aangename verblijfsruimtes.

- Oostelijke Eilanden
De Oostelijke Eilanden vormen het enige gedeelte van de binnenstad dat niet als beschermd stadsgezicht is aangewezen. Zij zijn verscholen achter de façade aan de Kattenburger- , Wittenburger en Oostenburgergracht, die nog wel tot het beschermd stadsgezicht
behoren. Bovendien kenmerken de Oostelijke Eilanden zich, anders dan de rest van de binnenstad, door ingrijpende stadsvernieuwing met modernere verkaveling en bebouwing, plaatselijk ruime straatpatronen, voldoende parkeerruimte en veel groen.
De Oostelijke Eilanden verdienen daarom een eigen benadering. Uitgangspunt is het versterken van de eenheid van de Eilanden en tegelijkertijd zorg dragen voor aansluiting bij de binnenstad."
188,"Bij de inrichting van de (historische) grachten in stadsdeel Centrum gelden, in aanvulling op centraal stedelijk beleid, gebiedsspecifieke uitgangspunten ten aanzien van ruimte toekenning, zonering, profielen, de plaatsing van straatmeubilair en de uitvoering. ","Hieronder verstaan we alle grachten, zowel de hoofdgrachten, smalle grachten als de randen van de gedempte grachten.

Grachten in stadsdeel Centrum  worden ontworpen conform de inrichtingsprincipes, materialisering, profielen en details van de Puccinimethode.  Aanvullend daarop worden in centrum nog gebiedsspecifieke uitgangspunteng gehanteerd voor profilering, materialisering, de plaatsing van straatmeubilair en de uitvoering. 

Uitgangspunten profielen:
• Over gehele lengte van een rak streven naar continue beeld.
• Profiel met eenzijdig langs dan wel schuinparkeren (45°).
• Gelijke positionering parkeervakken over een rak.
• Toepassing trottoirband tussen trottoir en rijbaan.

Uitgangspunten  voor plaatsing straatmeubilair:
• Plaatsing in meubeleilanden, zoveel mogelijk in één lijn.
• Situering meubeleilanden bij bruggen, bij zijstraten.
• Naderhand bijplaatsen van fietsenrekken altijd op meubeleilanden (vergroten).

Zonering:
1. Rechtstand vanaf brughoofd tot eerste boom:
balusterhek, grachtlantaarn, telefoonzuil, verkeersbord, brievenbus, nietjes, zandstrooikist.
2. Vanaf eerste boom tot parkeerstrook: parkeerautomaat, afvalbak, grachtlantaarn, brandkraan, bovengronds, nietjes, schakelkasten, balusterhek, urinoir.
3. Meubeleiland tussen parkeerplaatsen:
grachtlantaarn, nietjes, parkeerautomaat indien afstanden tussen brughoofd en zijstraat te groot zijn.
4. Meubeleiland bij zijstraten:
grachtlantaarn, fietsenrekken, evt. balusterhekwerk, canapebank, parkeerautomaat, schakelkasten, nietjes en papierbak.

Uitgangspunten voor de uitvoering:
•Fundering onder trottoirs en trottoirbanden moet toegesneden zijn op zware belasting (o.m. reiniging).
•Opschonen te hoog liggende kabels en leidingen kan noodzakelijk zijn.
•Aansluitingen bij bebouwing vergt ‘maatwerk’ in de voorbereiding.
• Vooral afwatering in relatie met hoogtemaatvoering vraagt om toegesneden oplossingen.
• Huidige hoogtemaatvoering van gevels respecteren (geen nieuwe in- of opstoepingen veroorzaken)"
189,"Voor binnenstadsstraten in stadsdeel Centrum gelden, in aanvulling op de standaard van de Puccinimethode, gebiedsspecifieke uitgangspunten ten aanzien van de profielen, de plaatsing van straatmeubilair en uitvoering. ","Onder 'binnenstadsstraten' verstaan we het samenhangend weefsel van auto-, tram- en/of fiets-toegankelijke straten met een 30 km regiem in de oudere delen van de binnenstad, zijn dus niet van toepassing op Singelgrachtzone, Plantagebuurt en de Oostelijke eilanden.

Binnenstadsstraten in stadsdeel Centrum worden ontworpen conform de inrichtingsprincipes, materialisering, profielen en details van de Puccinimethode.  Aanvullend daarop worden in het centrum nog gebiedsspecifieke uitgangspunteng gehanteerd voor de profielen, de plaatsing van straatmeubilair en de uitvoering. 

Uitgangspunten profielen:
• Toepassing trottoirband tussen trottoir en rijbaan of tussen trottoir en parkeervakken.
• Toepassing paalloos profiel.
• In langsstraten situering boomrijen aan de schaduwzijde van het profiel (zuidzijde).
• Parkeervakken over gehele lengte profiel aan de zelfde zijde gesitueerd.

Uitgangspunten plaatsen straatmeubilair:
• Zoveel mogelijk concentreren van meubilair. Meubilair zoveel mogelijk in één lijn plaatsen.
• Plaatsing meubilair in zone van parkeervakken op eilanden.
• Plaatsing straatbomen in zone parkeervakken op verbreding van trottoir. Zoveel mogelijk combineren met objecten, o.a. verkeersdrempels.

Uitgangspunten uitvoering:
• Fundering onder trottoirs en banden moet toegesneden zijn op zware belasting (o.m. reiniging).
• Opschonen te hoog liggende kabels en leidingen kan noodzakelijk zijn.
• Aansluitingen bij bebouwing vergt ‘maatwerk’ in de voorbereiding.
•Vooral afwatering in relatie met hoogteligging vraagt om specifieke oplossingen.
•Huidige hoogtevoering gevels respecteren (geen nieuwe in- of opstoepingen veroorzaken).

"
190,"Voor stegen in stadsdeel Centrum gelden, in aanvulling op centraal stedelijk beleid, gebiedsspecifieke uitgangspunten ten aanzien van profilering, materialisering, de plaatsing van straatmeubilair en de uitvoering.","Onder 'stegen' verstaan we alle straten en stegen zonder gemotoriseerd verkeer, zonder doorgaand fietsverkeer, inclusief de semiopenbare stegen en gangen. Breedte variërend van 0,80m tot 7m. 

Stegen in stadsdeel Centrum worden ontworpen conform de inrichtingsprincipes, materialisering, profielen en details van de Puccinimethode. Aanvullend daarop worden in het centrum nog gebiedsspecifieke uitgangspunteng gehanteerd voor profilering, materialisering, de plaatsing van straatmeubilair en de uitvoering. 

In stegen gelden de volgende uitgangspunten voor profilering:
• Afhankelijk van aanwezige afwatering dan wel gewenste afwateringsrichting en hoogteligging van aangrenzende bebouwing.
• Profiel ten alle tijde a-niveau uitgevoerd. Bij aansluiting op andere profielen, profiel steeg altijd ondergeschikt.

Uitgangspunten voor materialisering:
• Toepassing van dikformaat klinkers.
• Ter plaatse van hoogteverschillen is toepassing van natuursteen treden mogelijk.

Uitgangspunten voor straatmeubilair: 
• Plaatsen van zo min mogelijk straatmeubilair en zoveel mogelijk combineren.
• Plaatsen van afvalbakken tegen gevel.
• Plaatsen van afsluitpalen in de gevellijn van aangrenzende straat of gracht.
• Afhankelijk van steegbreedte en verlichtingseisen toepassen van wandarmaturen of armaturen aan spandraden. Accent verlichting als grondspots mogelijk.
• Plaatsen van afsluithekken: voorzijde ter hoogte van eerste penant van belendende panden.
• Plaatsing nutskasten bij voorkeur inpandig, anders tegen gevellijn.

Uitgangspunten voor de uitvoering: 
• Fundering onder trottoirs en banden moet toegesneden zijn op zware belasting (o.m. reiniging).
• Opschonen te hoog liggende kabels en leidingen kan noodzakelijk zijn.
• Aansluitingen bij bebouwing vergt `maatwerk `in de voorbereiding.
• Vooral afwatering in relatie met hoogteligging vraagt om specifieke oplossingen.
• Huidige hoogtevoering gevels respecteren (geen nieuwe in- of opstoepingen veroorzaken.


"
191,"Voor straten en lanen in stadsdeel Centrum gelden, in aanvulling op centraal stedelijk beleid, gebiedsspecifieke uitgangspunten ten aanzien van de profilering en de plaatsing van het straatmeubilair. ","Tot deze categorie behoren de autotoegankelijke straten met 30 km regime in de ‘nieuwere’ gedeelten van de binnenstad (Singelgrachtzone, Plantagebuurt en Oostelijke eilanden). 

Straten en lanen worden ontworpen conform de inrichtingsprincipes, materialisering, profielen en details van de Puccinimethode.  Aanvullend daarop worden in centrum nog gebiedsspecifieke uitgangspunteng gehanteerd voor de profielen en de plaatsing van straatmeubilair.  
 
Voor het profiel gelden hier de volgende uitgangspunten:
• Profiel symmetrisch van opzet.
• Toepassing paalloos profiel.
• Situering boomrijen altijd tweezijdig.
• Parkeervakken over gehele lengte profiel op zelfde wijze gepositioneerd.

Voor het straatmeubilair gelden hier de volgende uitgangspunten:
• Zoveel mogelijk concentreren van meubilair.
• Zoveel mogelijk plaatsing straatmeubilair in één lijn.
• Plaatsing meubilair in zone van parkeervakken op eilanden.
• Plaatsing straatbomen in zone parkeervakken op verbreding van trottoir. Zoveel mogelijk combineren met objecten.
• Verkeersdrempels altijd combineren met meubeleiland + ov mast.
• Snelheidsremmers uitvoeren in aangrenzend materiaal.

"
192,"Voor boulevards in Centrum gelden, in aanvulling op centraal stedelijk beleid, gebiedsspecifieke uitgangspunten ten aanzien van de profielen, de plaatsing van straatmeubilair en de uitvoering. ","Onder deze categorie vallen de straten met een 50km regime, die zich zowel stedenbouwkundig (ruime maat van straat en architectuur) als verkeerskundig (belangrijke doorstroomfunctie voor gemotoriseerd verkeer) onderscheiden van de overige categorieën. Het betreft onder meer de Haarlemmerhouttuinen, Rozengracht, Vijzelstraat, Weesperstraat, Plantage, Middenlaan, Valkenburgerstraat, Kattenburgerstraat, Prins Hendrikkade.

Boulevards worden gematerialiseerd en gedetailleerd conform de Puccinimethode. Aanvullend daarop worden in centrum nog gebiedsspecifieke uitgangspunteng gehanteerd voor de profielen, de plaatsing van straatmeubilair en de uitvoering.  

Uitgangspunten profielen:
• Toepassing paalloos profiel
• Zo mogelijk bomen 2 zijdig

Uitgangspunten straatmeubilair:
• Zoveel mogelijk concentreren van meubilair
• Zoveel mogelijk plaatsen van meubilair in één lijn.
• Plaatsing meubilair in zone van parkeervakken op eilanden.

Uitgangspunten uitvoering:
• Fundering onder trottoirs moet toegesneden zijn op zware belasting (o.m. reiniging).
• Opschonen te hoog liggende kabels en leidingen kan noodzakelijk zijn.
"
193,Op de hoofdgrachten in Centrum worden iepen toegepast. Ook voor de overige grachten en gedempte grachten heeft de iep de voorkeur.,De iep is karakteristiek voor de binnenstad en bovendien geschikt voor de groeiplaatsomstandigheden (zoals: bestand tegen strooizout en een tegen een standplaats in verharding en kent bovendien weinig takbreuk). 
194,Langs de 'doorbraken' in Centrum worden platanen toegepast. ,"Uitzonderingen op het dichte weefsel van stadsdeel Centrum vormen de grootschalige doorbraken en de stedelijke uitbreidingen in de 19de eeuw. In deze eeuw was de visie van het liberale stadsbestuur van burgerlijke stedelingen dat er ruime boulevards van en naar de stad moesten komen en ruimte voor monumentale, groene woongebieden.

De plataan is karakteristiek voor de binnenstad en bovendien geschikt voor de groeiplaatsomstandigheden (zoals: bestand tegen strooizout en een tegen een standplaats in verharding en kent bovendien weinig takbreuk). "
195,"In het Centrum worden in principe geen bomen toegepast op middeleeuwse dijken, in stegen en in dwarsstraten. ",Op de middeleeuwse dijken is uit historisch en ruimtelijk oogpunt beplanting niet wenselijk. Datzelfde geldt ook voor stegen. De dwarsstraten worden ook vrijgehouden van bomen vanwege het behoud van de zichtlijnen.
196,Als aanmeervoorziening voor (woon)boten worden in stadsdeel Centrum standaard RVS haalkommen toegepast. ,"De haalkom  bestaat uit een roestvaste (RVS 316) kast met daaraan een RVS draadeind. Kast en draadeind worden in het horizontale vlak van de walmuur aangebracht. Plaatsing in de walmuur, twee strekken onder de rollaag/dekzerk. Bij een lage walmuur in ieder geval onder de rollaag. Afstand haalkommen woonboot afhankelijk van formaat woonboot. Afstand haalkommen pleziervaart 10m vanuit brug en dan h.o.h. 6 meter. Per woonboot worden in principe drie haalkommen toegepast."
197,"Voor het vastleggen van woonboten op een legale ligplaats waar haalkommen niet mogelijk zijn worden in stadsdeel Centrum geen bolders meer bijgeplaatst, maar waar mogelijk wel gehandhaafd. Alternatief is de toepassing van komblokken. ",Een komblok bestaat uit een gietstalen kast op een betonnen blok en wordt geplaatst in de bestrating achter de dekzerk.
198,Steigers worden in  stadsdeel Centrum toegepast als afmeervoorziening en/of als verblijfsruimte.,"Er zijn verschillende toepassingen mogelijk:
• Definitieve steigers worden toegepast als afmeervoorziening en/of als verblijfsruimte.
• Tijdelijke steigers worden gebruikt voor het afmeren van woonboten die tijdens onderhoudswerkzaamheden niet op hun reguliere plek kunnen blijven.
• Locaties voor steigers worden door de dienst Binnenwaterbeheer getoetst op nautische bezwaren.

Steigers worden geplaatst voor of aan een walmuur of voor een glooiing waar nautisch geen bezwaar geldt en waar op het land ruimte is om op en af te stappen.

• Bij een steiger als afmeervoorziening zal gekozen worden voor een sobere op-/afstap voorziening aan de walmuur in/boven water voorzien van een (balie-)leuning (type A). Met een aantal hardhouten palen (standaard 3 stuks). Ruimte om passagiers te laten verblijven moet op de kade gezocht worden.
• Een steiger als verblijfsruimte bestaat uit een hardhouten dek gedragen door hardhouten palen. De afmeting is afhankelijk van het gebruik en de beschikbare ruimte.
• Tijdelijke steigers bestaan uit een drijflichaam van beton met hierop een kunststof of hardhouten dek. Afmeting is afhankelijk van het gebruik. Deze steigers kunnen worden hergebruikt."
199,Bestaande waterstoepen in stadsdeel Centrum dienen gehandhaafd te blijven.,Waterstoepen zijn voorziening om de waterspiegel bereikbaar te maken vanaf de wallekant. Waterstoepen worden geplaatst in een walmuur of waar nautisch geen bezwaar bestaat.
200,In nieuwe walmuren langs de grachten in het stadsdeel Centrum worden drenkgelingenvoorzieningen geplaatst. ,"Drenkelingenvoorzieningen zijn bestemd voor de passerende gebruiker van de openbare ruimte, die te water is geraakt.

Plaatsing:
• in nieuwe walmuren, 0.2 m boven waterniveau voor de grijpstenen.
• in nieuwe walmuren, ongeveer om de 50 m voor de drenkelingenladder"
201,Hekwerken worden in stadsdeel Centrum alleen geplaatst waar dat uit oogpunt van beheer of (verkeers)veiligheid strikt noodzakelijk is. ,"Voorbeelden van locaties/situaties waar hekwerken mogelijk noodzakelijk zijn:
• afsluitingen van stegen in verband met veiligheid;
• hekwerken bij b.v. uitgangen van scholen;
• als brugleuning en walafscheiding.

Het basismodel voor steegafsluitingen in Centrum is een verticaal spijlenhekwerk, hoogte 220 cm, kleur 6012. Brievenbussen, deurbellen e.d. integreren in hekwerk, dusdanig dat buitenzijde van het hekwerk “glad” kan worden uitgevoerd.

Het basismodel voor hekwerken in Centrum, ook toegepast als brugbalie, is: gietijzeren staanders, gekoppeld met buizen 5 cm, uitgevoerd in RAL 6012. Bij de monumentale oplossing is de voet van de staander van een looden vlak voorzien met de drie andreas- kruisjes daar in afgebeeld.
"
202,In stadsdeel Centrum worden VEZIP's alleen daar toegepast waar beheervoordeel ten opzichte van de uitneembare paal opweegt tegen de hoge beheerkosten van de VEZIP.,"De VEZIP is een automatisch op afstand bediende paal: hydraulisch of elektrisch. Uitvoering in RVS, voorzien van terug liggende ril met retroreflecterend materiaal; 30 cm, hoogte 60 cm. Uitvoeren met hydraulische aandrijving. Te voorzien van breekmechanisme, waardoor schade aan ondergrondse constructie beperkt blijft bij aanrijdingen. Bedieningspaal rechts (inrijdend) plaatsen, signalering in de paal integreren, uitvoeren met uiterlijk van VEZIP, 70 cm, hoogte 175 cm. Omringende (vaste) palen uitvoeren met zelfde uiterlijk als VEZIP (dummypaal).
"
203,"Autohekjes worden in stadsdeel Centrum toegepast langs grachten, bij schuin parkeren waar de mogelijkheid van het te water raken van de in te parkeren auto (te) groot is.","Terughoudende toepassing is gewenst. Toepassing dient te geschieden over gehele lengte van een rak. Autohekjes zijn niet bedoeld als afmeervoorziening.

Plaatsing boven op de kademuur, centraal op de dekzerk. 

Omschrijving model: 
• Horizontaal buisprofiel op pootjes; segmenten 1,00m. 
• Buisprofielen, verzinkt, rond 50 mm. 
• Opschuifblokjes op kopse zijde (enkelvoudig)."
204,"Kunstobjecten worden in stadsdeel Centrum toegepast als op zich staande objecten, maar ook als functioneel onderdeel van de openbare ruimte (zoals bijvoorbeeld patronen in bestrating) of in combinaties van beide.","Kunstobjecten worden geplaatst, ter verfraaiing van de openbare ruimte.

Plaatsing afhankelijk van het object in overleg met de betrokken kunstenaar. Het Stadsdeel moet kunstobjecten voor hun plaatsing kunnen (laten) toetsten op hun “ bestendigheid”. Materiaalgebruik
en constructie zijn bepalend voor het onderhoud dat later door het betrokken stadsdeel moet worden gepleegd. Ook van belang is dat er gecontroleerd wordt of er een voldoende onderhoudsbudget beschikbaar is en of er een redelijk contract met de betrokken kunstenaar is over het beheer van het kunstwerk.

Wanneer er in de vorm van een kunstobject wordt afgeweken van de Puccinimethode (bijvoorbeeld bij patronen in bestrating) wordt hiervoor door het project een ""verzoek tot afwijking"" ingediend bij de Commissie Puccinimethode. "
205,"Toiletvoorzieningen in de openbare ruimte van stadsdeel Centrum worden gespreid over de binnenstad toegepast, vooral op plaatsen waar uitgaanscentra zijn.","De voorziening dient om wildplassen te voorkomen. Op grachten worden toiletvoorzieningen geplaatst langs de waterzijde. Op andere locaties ook goed in het zicht.

"
206,"Parkeerautomaten staan in stadsdeel Centrum waar betaald parkeren ingevoerd is, en dus in de gehele binnenstad.",De parkeerautomaat staat op grachten in de meubelzones die gesitueerd zijn bij de verkeersremmers. Een parkeerautomaat staat minimaal 5 meter verwijderd van een grachtlantaarn. Rondom de automaat is een minimale vrije ruimte van 1.50 meter. Plaatsing in overleg met directie Parkeren. 
207,Fonteinen (en andere waterelementen) worden in stadsdeel Centrum alleen toegepast op plekken met een bijzondere functie. ,"Het ontwerp van de fontein of waterelement moet in samenhang met de omgeving worden ontwerpen. Fonteinen worden terughoudend toegepast in stadsdeel Centrum, vanwege de hoge beheerkosten. "
208,Waterhappers worden in stadsdeel Centrum toegepast op verblijfsplekken zoals pleinen en parken en incidenteel op belangrijke looproutes of kruispunten van verschillende routes.,Waterhappers worden toegepast in combinatie met een afvoervoorziening. Terughoudende plaatsing in verband met beheersintensiteiten. Plaatsing niet op plekken waar overlast kan ontstaan.
209,Fysieke hardlooproutes door de stad worden gemarkeerd met RVS Punaises. ,"De RVS Punaises zijn onderhoudsvrij en hebben door hun relatief kleine diameter (10cm) geen grote impact op de openbare ruimte. Andere markeringen voor hardlooproutes (bijvoorbeeld paaltjes, pijlen, wegenverf) zijn in principe niet toegestaan.

De punaises zijn standaard voorzien van een ingefreesd figuurtje (Adam), iedere 100 meter en iedere kilometer worden de punaises voorzien van een afstandsaanduiding. De nummering en het icoontje hebben afhankelijk van de afstand een andere kleur, te weten:
a. Tussen de 0 en 3 km = geel (ral kleur: 1016)
b. Tussen de 3.01 en 5 km = groen (ral kleur: 6037)
c. Tussen de 5.01 en 7.5 km = blauw (ral kleur: 5012)
d. Tussen de 7.51 en 10 km = rood (ral kleur: 3020)
e. Tussen 10+ = paars (ral kleur: 4006)

Punaises dienen met de volgende interval geplaatst te worden:
■ Op rechte stukken, om de 20 meter
■ In een bocht of kruising, om de 2 meter
■ Punaises worden minimaal 15 cm uit de rand geplaatst. 

Daar waar mogelijk en wenselijk, bijvoorbeeld door dicht struikgewas langs het pad, worden de punaises verder naar het midden geplaatst."
210,"Het traditionele, tuinstedelijke karakter van Nieuw-West dient intact te blijven, maar wordt met moderne middelen aangepast aan de eisen van de tijd.","Uitgangspunt bij alle ontwikkelingen blijft het belang van het groene raamwerk voor de buurten, het stadsdeel en de stad Amsterdam; dat is het fundament en het richtinggevende kader. Het doel is al even innovatief als het oorspronkelijke ontwerp van het stadsdeel: Tuinstad 2.0 – een aantrekkelijk stadsdeel voor bewoners, ondernemers en recreanten, waar de directe verbondenheid met het groen uitnodigt tot een divers gebruik, participatie en ondernemerschap, in een veilige en stimulerende omgeving. Het bestaansrecht van de groenstructuur in Nieuw-West is daarmee net zo evident als dat van bijvoorbeeld het Vondelpark of de grachtengordel"
211,Nieuw-West heeft een bijzondere positie in het zogeheten metropolitane landschap van de regio Amsterdam.,"Het verbindt het centrum van de stad met het landschap aan de westzijde, én vormt een verbindende schakel tussen de vier economische centra in de regio (Schiphol, de haven, de Zuidas en het centrum).

Drie grote groengebieden – de Brettenscheg, de scheg Nieuwe Meer/Amsterdamse Bos en de Sloterparkscheg – ondersteunen een regionaal systeem dat de hele noordelijke Randstad omvat. In samenwerking met de provincie wordt gewerkt aan verdere
verbetering van de bufferzone Haarlem-Amsterdam, en de realisatie van de Groene As, onderdeel van de Ecologische Hoofdstructuur (EHS).

Doelen
▪ Het verbeteren van de schakelpositie van het metropolitane landschap door extra aandacht voor de recreatieve en ecologische verbindingen tussen buitengebied en centrale stad.
▪ Aansluiten op de ambitie van de centrale stad om het metropolitane landschap verder uit te bouwen. Voorrang geven aan de ontwikkeling van de Tuinen van West tot ‘groene parel’ van de stad, en verdere verbetering van de aantrekkelijkheid en toegankelijkheid van de groene scheggen.
▪  Verdere aanscherping van de identiteit van de drie scheggen. 
- Brettenscheg: ongerepte struinnatuur; 
- Sloterplarkscheg: ruimte voor sport, festivals en recreatie; 
- Scheg Nieuwe Meer/Amsterdamse Bos: grootstedelijke recreatie op de rand van water en land.
▪ Afronden en versterken van de Groene As. Aanleg van ontbrekende schakels, verbeteren van begeleidende routes, toevoegen van programma."
212,Het groen-blauwe raamwerk bepaalt de identiteit van Nieuw-West als tuinstad.,"Het groen-blauwe raamwerk bepaalt de identiteit van Nieuw-West als tuinstad. Het bestaat uit de scheggen, de grote stadsparken (het Sloterpark, het Rembrandtpark en Oeverlanden), buurtparken, parkstroken en de ‘lange groene lijnen’ die het stadsdeel verdelen in buurten en die omlijsten.

De unieke kwaliteit van Nieuw-West, het uitgebreide, fijn vertakte netwerk van groen en water, is de ideale basis voor de ontwikkeling van een van de meest klimaatvriendelijke en duurzame stedelijke milieus van Nederland, een gezonde Tuinstad 2.0. 

Doelen
▪  Het groen-blauwe raamwerk veiligstellen en het kwalitatief (met voorzieningen) en kwantitatief (qua oppervlakte) verstevigen en aanvullen.
▪  Een goed functionerend ecologisch netwerk voor verbindingen door Nieuw-West.
▪  Sportparken en volkstuinen openstellen en verbinden met het groenblauwe netwerk als onderdeel van recreatieve routes.
▪  Langzaamverkeerroutes verbeteren in het netwerk voor recreatie, woon-werkverkeer en routes naar sport- en volkstuinparken.
▪  De beleidsuitgangspunten van de Structuurvisie Amsterdam 2040 voor de Hoofdgroenstructuur uitvoeren. Daarbij staan de functies groen en groene recreatie voorop en worden ingrepen die de recreatieve waarde, de natuurwaarde of andere functies van het groen verhogen, gestimuleerd. Er is geen ruimte voor woningbouw, wegenaanleg, werk gerelateerde functies, verkeersaantrekkende voorzieningen of andere functies die ten koste gaan van het groen.
▪ Het groen beter geschikt maken voor de effecten van klimaatverandering (zoals een extra buffer voor oppervlaktewater en meer aandacht voor de verkoelende werking van groen)."
213,"Elk groengebied in Nieuw-West heeft een eigen identiteit, door ligging, grootte en inrichting.","Aan de randen van Nieuw-West liggen drie groene scheggen, die de overgang vormen tussen stad en landschap. Elke scheg heeft zijn eigen identiteit: De Bretten als meest natuurlijke scheg, de Tuinen van West met een herkenbaar agrarische landschap en de Oeverlanden gedomineerd door het water van de Nieuwe Meer.

Stadspark Sloterpark ontleent zijn identiteit aan de centrale ligging in Nieuw-West en rond de Sloterplas. Het Rembrandtpark ligt strategisch tussen Nieuw-West en het centrum van Amsterdam. Tussen de buurten bevinden zich de parkstroken en ín de buurten de buurtparken. De buurtparken onderscheiden zich van de stadsparken door hun inrichting en ligging.

Door hun omvang en gunstige ligging hebben de groengebieden vele mogelijkheden om aan betekenis te winnen. Zij kunnen niet alleen intensiever worden gebruikt, maar zij kunnen ook een belangrijke bijdrage leveren aan de duurzaamheidsdoelstelling van het stadsdeel en de gevolgen van klimaatverandering helpen opvangen. De Sloterplas kan worden benut voor koeling uit oppervlaktewater en het groen kan CO2-uitstoot helpen compenseren en neerslag bergen. Ook de grotere parken bieden kansen. Deze vormen een belangrijk onderdeel van het raamwerk, maar onderscheiden zich nog te weinig van elkaar; het groen lijkt erg uniform.

Doelen
▪  De betekenis van de groengebieden verhogen door nieuwe voorzieningen, zoals het uitbreiden van het Rondje Sloterplas tot Hardloopnetwerk Nieuw-West.
▪  De identiteit en kwaliteiten van de groengebieden beschrijven en de programmering hierop afstemmen.
▪  Parken meer differentiëren, zodat hun eigen identiteit sterker wordt benadrukt.
▪  Mogelijkheden bieden voor kleinschalige, aan het groen gerelateerde bedrijvigheid die ook de economische betekenis van het groen krachtig benadrukt. Te denken valt aan horeca, musea, tentoonstellingsruimten en een sauna.
▪  De Structuurvisie Amsterdam 2040 uitvoeren door Sloterpark en Rembrandtpark te ontwikkelen tot meer metropolitane parken.
▪  De mogelijkheden en meerwaarde van parkmanagement in de groengebieden onderzoeken."
214,"Het is van belang  op het niveau van het buurtgroen een transformatieslag te slaan. Het gaat om waardevolle stedelijke ruimte, en juist hier kan het groen krachtiger worden ingezet voor verbetering van het woonmilieu, als belangrijke vestigingsvoorwaarde.","De alomtegenwoordigheid van het groen en de doorkoppeling van dit groen is een van de belangrijkste kwaliteiten van ons stadsdeel. Van (collectieve) tuin, straat, plantsoen en buurtpark tot wijkpark en groene scheg - ze kenmerken de tuinstad, en dragen sterk bij aan een aangenaam en
ontspannen woonmilieu.

Hoewel bewoners dagelijks in contact zijn met groen op buurt- en blokniveau, wordt dit slechts matig gebruikt. Soms komt dat doordat het gaat om ontoegankelijk ‘kijkgroen’ achter hekken. Veelal is de oorzaak dat rozenperken en bloeiende borders in de jaren zeventig en tachtig van de vorige eeuw zijn omgevormd tot eenvormige, anonieme veldjes die ook nog eens lastig te beheren zijn vanwege de overmaat.

Doelen
▪ Het woonmilieu voor (toekomstige) bewoners verder verbeteren.
▪ Het groen op buurtniveau behouden waar het onlosmakelijk deel
uitmaakt van waardevolle stedenbouwkundige ensembles (zoals in het Van Eesterenmuseum).
▪ De kaart Van vensterbank tot landschap onderscheidt vier gradaties
van stedenbouwkundige gebieden, namelijk:
1. Klassiek Tuinstedelijk / Nieuw Tuinstedelijk
2. Klassiek Tuinstedelijk / Nieuw Tuinstedelijk / Ritmisch Ensemble
3. Woongebieden van na 1985
4. Hoogstedelijke centrumgebied

De mate van cultuurhistorische waarde neemt af van Klassiek Tuinstedelijk naar Hoogstedelijke centrumgebied. Waar de cultuurhistorische waarde minder is kan het - na zorgvuldige afweging – gedeeltelijk plaatsmaken voor ander grondgebruik.

Onderdelen van de afweging zijn:
- Binnen de nieuwe inrichting blijft de doorkoppeling van het groen randvoorwaarde.
- Onderzoek behoud bestaande waardevolle en monumentale bomen.
- Voor het huidig groen met een functie voor buurtparticipatie (buurtmoestuin, pluktuin) is bij de herinrichting ruimte gereserveerd.

▪ Investeren in het groene raamwerk en ecologische netwerk bij vermindering van het oppervlakte groen in de wijk.
▪ Het lokale groen een kwaliteitsimpuls geven; met relatief eenvoudige ingrepen en regelgeving kan het buurtgroen aanmerkelijk worden verbeterd.
▪ Het groen achter hekken van binnenterreinen beter zichtbaar en toegankelijk maken.
▪ Het groen voor sportbeoefening en samenkomst adequater inrichten, met het oog op de fysieke en geestelijke gezondheid van bewoners."
215,De ecologische structuur van Amsterdam is planologisch vastgelegd en wordt gerespecteerd. ,"De Amsterdamse ecologische structuur is uitgewerkt in de Ecologische Visie (2012), die onderdeel uitmaakt van de Structuurvisie. De ecologische structuur betreft een netwerk van zowel grote als kleine ‘groene’ en ‘blauwe’ gebieden en maakt het verbindende groene netwerk binnen de stad en de verbinding met het omringende landschap zichtbaar. Deze structuur is uitgetekend op de kaart 'Ecologische Structuur' uit de Ecologische Visie. Voor wijzigingen is, vergelijkbaar met de hoofdgroenstructuur, een besluit van de gemeenteraad nodig."
216,"De wijze waarop straat- en laanbomen zijn toegepast in de naoorlogse woonwijken is een uitdrukking van de toenmalige stedelijke cultuur. Het is de opgave om, zelfs bij verdichting van de woningbouw in het kader van stedelijke vernieuwing, deze eigen toepassingswijze te hanteren.","Westelijke Tuinsteden in Amsterdam zijn stedenbouwkundig verschillend ten opzichte van de dichtbebouwde wijken rond de binnenstad, het Nieuw Zuid van Berlage en van recent ontwikkelde woongebieden. De plaatsing van straat- en laanbomen speelt hierbij een onlosmakelijke
rol.

De bomen zijn een aanvulling van de woonblokken en spelen compositorisch een verfijnd samenspel met de bouwvolumes. Omdat de bouwblokken in elke stad op een eigen karakteristieke wijze zijn gepositioneerd, kan hetzelfde gesteld worden voor de boombeplanting. Bij bestudering van de profielen in de Westelijke Tuinsteden van Amsterdam valt bovendien op dat de straat- en laanbomen niet gecombineerd worden met parkeerplaatsen. In de dichte wijken rond de binnenstad worden bomen door ruimtegebrek tussen de parkeerplaatsen aangeplant. In de ruim opgezette tuinsteden daarentegen hebben de bomen steeds een eigen plek in het profiel. In de ruime verkeersprofielen van het Raamwerk staan de bomen in een grasberm. In de straten van de Woonvelden staan de bomen op een zelfstandige plaats in het trottoir, in een plantsoen of groenstrook. Het lijkt erop alsof de modernistische functiescheiding van Wonen, Werken, Verkeer en Recreatie tot in het straatprofiel is doorgevoerd.

Deze combinatie van ingrediënten in het openbaar gebied hebben tot een karakteristiek idioom geleid. Vernieuwing van dit idioom is mogelijk en gezien de gewijzigde sociaal-maatschappelijke verhoudingen ook onvermijdelijk. Voor een cultuurhistorisch verantwoorde vernieuwing is inzicht noodzakelijk in de oorspronkelijke compositorische kenmerken."
217,"Een parklaan (ook wel Parkway) is in Slotervaart een zeer brede laan, waarbij de bomen verspreid in brede grasstroken staan."," Het parkachtige karakter wordt benadrukt door het gebruik van verschillende soorten bomen. Vanwege de ruime opzet komen vooral grote bomen (bomen van de 1e orde) in aanmerking: es, esdoorn, eik, iep, populier en linde."
218,Een Laan in gras (ook wel Stadsdlaan)  is in Slotervaart een laan met aan weerszijden van de hoofdrijbaan bomenrijen in ruime grasbermen. ,"De monumentaliteit van de laan wordt uitgedrukt door toepassing van één soort bomen van een groot formaat. Vooral de plataan leent zich hiervoor, naast soorten als eik, es, iep en linde."
219,Bij een Laan in Verharding (ook wel Stadsweg) staan de bomen in de verharding en het profiel is doorgaans smaller dan de Laan in gras. ,"Aan weerszijden van de rijweg staat een enkele of een dubbele rij bomen van eenzelfde soort. De groeiomstandigheid in verharding beperkt de boomsoortenkeus tot overwegend plataan, linde en iep. "
220,Bij een Singel in Slotervaart wordt de aanwezigheid van een waterloop  zichtbaar gemaakt door de boombeplanting niet aan de rijweg maar juist aan de waterloop te koppelen.," Bomen van verschillende soort staan los gegroepeerd in het talud van de watergang. De vochtiger groeiomstandigheden lenen zich goed voor populier, schietwilg, een enkele treurwilg, es en els."
221,"In Slotervaart wordt de aanwezigheid van een element van de hoogste schaalorde, zoals de rijksweg A10 en de spoorlijn, herkenbaar gemaakt door een beplantingsrand (oftewel: Bomenrand) met hoge bomen, ook voorzien van onderbeplanting. ","De allergrootste bomen, zoals populier, abeel en schietwilg komen hiervoor in aanmerking."
222,Op de overgang van de hoofdverkeerslijnen met grote profielmaten naar de kleinere straten in het woonveld kan een poort van bomen aan weerszijden van de rijweg zijn geplaatst.,"De poort van bomen overhuift de rijweg waardoor de weg over een beperkte lengte door een tunnel van groen leidt. Dit maakt de automobilist duidelijk dat de rijweg een ander verkeersdomein binnengaat. Bomen met een opgaande en overhuivende groeiwijze lenen zich voor de vorming van een poort: plataan, zilveresdoorn, sommige soorten iep."
223,In de hovenverkaveling van de woonblokken in Slotervaart ontstaat een asymmetrisch wegprofiel. Aan de ene zijde sluit bebouwing aan bij het trottoir terwijl de overzijde zich opent naar de hoven of ook wel naar bijzondere functies als schoolgebouwen. Aan de open zijde van de straat staat één enkele rij bomen die daarmee het profiel afsluit.,"De bomenrij biedt als het ware tegenwicht aan de huizenrij aan de overzijde van de straat. Bomen met een meer aaneengesloten groeiwijze lenen zich voor het scherm: linde, esdoorn, sommige soorten iep."
224,"In de woonstraten van Slotervaart waar de verkeersfunctie niet belangrijk is, staan de bomen in een rij direct voor het huizenblok, ze volgen het gevelritme.","Wanneer het woningblok ophoudt is ook de bomenrij onderbroken. De bomen staan in een ritme met de individuele woningen en kunnen op de woningscheiding zijn geplaatst of in een ritme
met de trappenhuizen. Bomen met een open kroon lenen zich voor het gevelritme: robinia, sommige soorten iep, fijnbladige varianten van els."
225,De bomen van het blok op het niveau van het woonveld staan in Slotervaart in een regelmatig verband in een vierkant of rechthoek gegroepeerd.,"De bomen vormen een dak boven een pleinachtige ruimte. Om het niveau van het woonveld te benadrukken zijn grote bomen toegepast. In verharding plataan, linde en iep; in gras ook populier en schietwilg."
226,"Wanneer de bomen in Slotervaart los, meestal in ruime grasvlakken, verspreid staan, ontstaat een parkachtig beeld.","Afhankelijk van de betekenis van de groenstrook kunnen grote of ook kleinere bomen zijn toegepast. Populier en schietwilg in de grasstrook langs het spoor en kleinere soorten met een sierwaarde in randen van een woonverkaveling. In de hoven binnen een woonhof zijn naast inlandse bomen met sierwaarde (kers, appel), ook exotische bomen (robinia, christusdoorn, honingboom) of bomen met markante bladkleur (bruinbladige kers, amberboom) op hun plaats. "
227,Een vierkant of rechthoek (carre) van bomen vormt in Slotervaart een centrale ruimte die daardoor de betekenis krijgt van een centraal plein.,"De bomen staan voor de bouwblokken rond deze ruimte en kunnen een open zijde, bijvoorbeeld aan de straatzijde, aanvullen. De binnenruimte blijft open en biedt ruimte voor een ontmoetingsplek, een markant object of een paviljoen. De boomsoortenkeus en het formaat van de bomen maakt de betekenis van het plein duidelijk: voor de buurt, het stadsdeel of de hele stad."
228,"Kenmerkend voor de hovenverkaveling in Amsterdam-West en specifiek Slotervaart zijn de woonblokken in een open of gesloten haakvorm. Even kenmerkend is de haak van bomen, die de contravorm maakt tegenover het bouwblok.",De bomen echoën als het ware de rij woningen. De grootte van de boom is afgestemd op de hoogte van het bouwblok en de maat van het woonhof.
229,"De bijzondere betekenis van  bijzondere gebouwen zoals een school, een kerk, een kantoor of een verenigingsgebouw wordt in Slotervaart benadrukt door afwijkende bomen te gebruiken.","Een accent is daarmee een enkele of een losse groep bomen met een forse kroon, die een zekere monumentaliteit bieden: paardekastanje, zilver- of zomerlinde, esdoorn, eik, monumentaaliep."
230,Voor een woonblok of ook wel op de kop van het blok staat in Slotervaart een groepje bomen in een regelmatig verband.,"De bomen hebben een decoratieve betekenis; ze accentueren de ingangen of trappenhuizen van het woonblok of verfijnen de gesloten kopgevel. Boomsoorten van een bescheiden formaat met een decoratieve groei- of bloeiwijze lenen zich voor een dergelijk blokje: kers, appel, meidoorn, lijsterbes of exoten als bijvoorbeeld honingboom en christusdoorn."
231,Op de overgang van verschillende bomentypen in Slotervaart wordt een onderbreking van de bomen (cesuur) aangebracht.,"Dit maakt een cesuur, zoals een fluitist adem moet halen in zijn solopartij. Het doelbewust onderbreken van het bomenverband benadrukt ook de overgang van woonveld naar raamwerk, brengt een bijzonder civieltechnisch kunstwerk als een viaduct onder de aandacht of zet een markant gebouw vol in de zon. Deze cesuur draagt bij aan de welluidende ritmiek van de Bomentaal."
232,De Bomentaal van Slotervaart wordt toegepast conform 7 algemene spelregels. ,"1. De Bomentaal wordt zuiver naar één typologie toegepast
2. In het Raamwerk is de typologie symmetrisch, in de Woonvelden asymmetrisch
3. Het verschil tussen 50-km en 30-km straten wordt duidelijk gemaakt
4. De orthogonale opzet van de Woonvelden is zichtbaar gemaakt
5. De Bomentaal is ritmisch en serieel
6. De bomen staan niet gekoppeld aan parkeerplaatsen
7. In het openbaar gebied staan overwegend inlandse boomsoorten
"
233,Amsterdam realiseert een beweeg- en sportvriendelijke openbare ruimte. De stad is zo ingericht dat deze uitnodigt tot bewegen.,"We zien dat steeds meer sporters gebruik maken van de openbare ruimte. De stad is hun speelveld. Van de hardlopers en bootcampers in de parken, tot de urban sporters die in de meer verharde ondergronden hun uitdaging vinden. Amsterdam creëert daarom meer voorzieningen en maakt ruimte voor sport en spel op straat en in het groen, voor kinderen, volwassenen en ouderen. Speelvoorzieningen voor kinderen, zijn onderscheidend, uitdagend en verbindend. 

Eén van de pijlers van het Amsterdamse sportbeleid, waarvan de basis ligt in de Sportvisie 2025, is: ""Amsterdam heeft een toegankelijk, aantrekkelijk en duurzaam aanbod van sportieve ruimte en (top) sportaccommodaties, die bijdragen aan de kwaliteit van de stad, wijken en buurten."" 

Daarbij hoort de realisatie van een sport- en beweegvriendelijke openbare ruimte en het beter benutten van parken, groen en water voor sport en sportieve recreatie.

De uitgangspunten van de Amsterdamse beweeglogica zijn:
1. De Bewegende Stad geeft ruim baan aan de fietser en de voetganger.
2. In de Bewegende Stad is sport om de hoek.
3. De Bewegende Stad is een speeltuin.
4. In de Bewegende Stad wordt niet stilgezeten. 

In de Amsterdamse beweeglogica zijn voor deze uitgangspunten praktische bouwstenen opgenomen.  Deze uitgangspunten zijn ook opgenomen in de Amsterdamse Gezondheidslogica (2021).

Daaruit volgt het 'inspiratieboek' https://issuu.com/urhahn/docs/de_20beweegvriendelijke_20stad_20-_ waarin inspirerende praktijkvoorbeelden zijn opgenomen voor het inrichten van de openbare ruimte.  "
234,"Amsterdam draagt zorg voor een aantrekkelijke openbare ruimte, die uitnodigt tot wandelen.",
235,"Amsterdam maakt straatprofielen met ruimte om te spelen, bijvoorbeeld door brede stoepen.",
236,"Amsterdam biedt 'nieuwe sporten', zoals streetsports en outdoorclubs de ruimte in parken en zorgt voor de nodige voorzieningen, zoals lockers en waterpunten.",
237,"Open zwemwater, voor sport en recreatie, is nabij en toegankelijk.",Sporten en spelen zijn goed te combineren met water en groen. De Watervisie Amsterdam 2040 ambieert een beter en duurzamer gebruik van het water en de oevers. Het mogelijk maken van waterrecreatie speelt hierin een rol.
238,Amsterdam draagt zorg voor verbindingen tussen en naar groen- en sportvoorzieningen.,
239,Amsterdam draagt zorg voor een goede koppeling tussen Ov-haltes en het fiets- en voetgangersnetwerk.,
240,Bij gebiedsontwikkeling maakt Amsterdam wijken met een fijnmazig stratenpatroon.,
241,Bij gebiedsontwikkeling schenkt Amsterdam aandacht aan de overgang tussen openbare ruimte en bebouwing.,
242,Amsterdam kiest bij gebiedsontwikkeling voor wijken met een hoge dichtheid.,
243,Fiets- en wandelroutes zijn makkelijk te vinden.,
244,De directe omgeving van scholen is autoluw.,
245,"De inrichting van parken en pleinen laat eigen invulling en het zelf verzinnen van een spel toe, bijvoorbeeld door flexibele gebruiksmogelijkheden.",
246,De kwaliteit van speelplekken staat voorop. We kiezen eerder voor een klein aantal goede speelplekken dan voor een groot aantal plekken die niet goed onderhouden kunnen worden.,
247,"Speelplekken zijn niet alleen geschikt, aantrekkelijk en toegankelijk voor kinderen, maar voor iedereen.","Speelplekken zijn ontmoetingsplekken, niet alleen voor kinderen, maar ook voor andere buurtbewoners. Ouderen kunnen hierheen wandelen, buurtgenoten leren elkaar hier kennen en men kan zowel ontspannen zitten als meespelen met de kinderen.

Op zoek naar inspiratie? Pak het boek 'Spelen in de stad' er bij, dat in 2019 door de Gemeente Amsterdam gepubliceerd is. Je vindt het boek ook digitaal via: https://issuu.com/gemeenteamsterdam/docs/spelen_in_de_stad_digitaal_def"
248,"Straten, parken en pleinen worden zo ingericht, dat ook ouderen en mindervaliden op een comfortabele en veilig manier kunnen wandelen.","Het rapport ""Zorg en Ruimte voor ouderen, ruimtelijke strategieën voor levensloopbestendige buurten"" (2016) geeft aan de hand van data analyse en gebiedsanalyses inzicht in de concrete mogelijkheden om de openbare ruimte toegankelijker te maken voor ouderen waarbij specifiek aandacht is voor het inrichten van de openbare ruimte in relatie tot fysieke beperkingen, dementie, eenzaamheid en warmtegevoeligheid."
249,Amsterdam geeft bij de inrichting van de openbare ruimte in woonbuurten prioriteit aan de fietser en de voetganger.,"Er wordt gestreefd naar een fijnmazig wandel- en fietsnetwerk dat goed aansluit op het omliggende netwerk en het openbaar vervoer. Barrières moeten zoveel mogelijk verholpen worden, bijvoorbeeld door het realiseren van een fietsbrug of tunnel. Een brede stoep biedt voetgangers de ruimte om te wandelen. Door te voorzien in voldoende fietsparkeerplekken bij voorzieningen en ov-punten zijn mensen eerder geneigd om de fiets te nemen."
250,Verbindingen tussen parken worden zo ingericht en gemarkeerd dat (hard) looprondjes mogelijk zijn.,
251,Fietsers en voetgangers krijgen in stadsstraten letterlijk de ruimte.,
252,Parken zijn zodanig ingericht dat ze sportief gebruik mogelijk maken.,"In elk stadspark moeten voorzieningen voor jong en oud zijn om actief te kunnen bewegen, zoals speel- en fitnesstoestellen of een veilige wandel- en hardlooproute. Drainage is daarbij een belangrijk aandachtspunt."
253,Het zoeken naar de geschikte invulling van sportvoorzieningen in de buurten gaat in samenspraak met de bewoners.,
254,Amsterdam realiseert een gezonde leefomgeving. De stad is zo ingericht dat deze gezonde keuzes mogelijk en makkelijk maakt.,"De Amsterdamse Gezondheidslogica is een verbreding van de Amsterdamse Beweeglogica. Het bevat ruimtelijke principes voor een gezonde leefom¬geving. Denk aan groene daken, brede stoepen met ruimte voor ontmoeting en autoluwe wijken. Gerelateerd bestaand beleid is gebundeld en ambities met betrekking tot een gezonde leefomgeving worden aan de hand van bouwstenen geconcretiseerd. Het vormt hiermee een handreiking en inspiratiebron voor het bevorderen van gezondheid in ruimtelijke plannen.

De 12 principes van de Amsterdamse Gezondheidslogica zijn:
1. Fietsers en voetgangers krijgen ruim baan
2. Een gezonde stad is een groene stad
3. De stad is een speeltuin
4. Sport is om de hoek
5. Er is ruimte voor ontmoeting en verbinding
6. Drukte wordt afgewisseld met rust en stilte
7. Gezond voedsel is logisch en overal
8. Buurten zijn prettig voor ouderen
9. De schoolomgeving is gezond in het bijzonder
10. Er is schone lucht voor iedereen
11. De stad is bestand tegen klimaatverandering
12. Gebouwen en buitenruimten dragen bij aan gezondheid

Via de website www.amsterdam.nl/gezondestad is meer informatie te vinden. Hier vind je per principe een set concrete bouwstenen om te gebruiken in ruimtelijke ontwerpen. Daarnaast is er een tool met interactieve tekeningen waarop je kunt zien hoe de bouwstenen voor een gezonde stad toegepast kunnen worden.
"
255,In een gezonde stad is groen een vanzelfsprekend onderdeel van de buurt.,"Enkele voorbeelden van bouwstenen waarmee je dit kunt bereiken:
• Combineer functies in het groen: ontmoeten, sporten, spelen, tuinieren en rust vinden.
• Kies voor aantrekkelijk groen dat goed beheerd en onderhouden kan worden.
• Gebruik groen en water om plekken te koelen op hete dagen en water te vertragen bij regenval, bv. met wadi’s, bomen, planten en fonteintjes.
"
256,In een gezonde stad bieden buurten ruimte voor ontmoeting en verbinding.,"Enkele voorbeelden van bouwstenen waarmee je dit kunt bereiken:
• Bied voorzieningen om elkaar te ontmoeten, bv. door (verplaatsbare) bankjes te plaatsen.
• Situeer voordeuren en leefruimtes van woningen zoveel mogelijk georiënteerd aan de stoep, straat of gemeenschappelijke tuintjes. Dit draagt bij aan ogen op de straat en daarmee aan een veilige en prettige omgeving.
• Maak brede stoepen, zodat er ruimte is voor ontmoeting en domeinvorming van de stoep.
• Zorg voor ijkpunten in de buurt die een plek identiteit en herkenbaarheid geven.
"
257,In een gezonde stad wordt drukte afgewisseld met rust en stilte.,"Enkele voorbeelden van bouwstenen waarmee je dit kunt bereiken::
• Realiseer zoveel mogelijk tweezijdig georiënteerde woningen, waarbij minstens één zijde stil en aangenaam is.
• Creëer zoneringen in parken, zodat er een goede verdeling is tussen rust en reuring.
• Kies bij hoge dichtheden voor groene gevels met reliëf in de gevels om het klankkasteffect te beperken.
"
258,"In een gezonde stad is gezond voedsel logisch en overal beschikbaar.

","Enkele voorbeelden van bouwstenen waarmee je dit kunt bereiken:
• Rond onderwijsinstellingen of plekken gericht op kinderen/jongeren is het voedselaanbod overwegend gezond en wordt er geen alcohol verkocht.
• Maak gezond voedsel in de omgeving zichtbaar door middel van stadslandbouw en openbare moestuinen.
• Verwerk eetbaar groen in het ontwerp van parken en plantsoenen, bv. fruitbomen en –struiken.
"
259,In een gezonde stad zijn buurten ook prettig voor ouderen.,"Enkele voorbeelden van bouwstenen waarmee je dit kunt bereiken:
• Richt levensloopbestendige buurten in.
• Maak brede, goed begaanbare stoepen met een minimale vrije doorloopruimte van 1,80 meter, met zo min mogelijk randen, hoogteverschillen en overhangend groen.
• Creëer voldoende aangename zit- en rustgelegenheden langs routes; zorg op hoofdlooproutes elke 200 meter voor een zitgelegenheid. 
• Zorg voor goede toegankelijkheid van openbaar vervoer.
"
260,In een gezonde stad is de schoolomgeving in het bijzonder gezond.,"Enkele voorbeelden van bouwstenen waarmee je dit kunt bereiken:
• Richt schoolpleinen op een groene en uitdagende manier in, zodat ze uitnodigen tot spelen en bewegen.
• De schoolomgeving is autoluw en veilig lopend of met de fiets te bereiken.
• Rond onderwijsinstellingen of plekken gericht op kinderen/jongeren is het voedselaanbod overwegend gezond.  
• Maak de schoolomgeving rookvrij d.m.v. het plaatsen van rookvrije zone stoeptegels in de huisstijl van Amsterdam.
"
261,In een gezonde stad is er schone lucht voor iedereen.,"Enkele voorbeelden van bouwstenen waarmee je dit kunt bereiken:
• Creëer parkeerplaatsen aan de rand van de buurt, zodat de ruimte rondom de woningen gebruikt kan worden om te spelen en ontmoeten. 
• Bouw geen gevoelige bestemmingen (zoals scholen) binnen 300 meter van een snelweg of binnen 50 meter van een provinciale/drukke stedelijke weg. 
• Optimaliseer windcirculatie, zodat luchtvervuiling niet blijft ‘hangen’. 
"
262,Een gezonde stad is bestand tegen klimaatverandering.,"Enkele voorbeelden van bouwstenen waarmee je dit kunt bereiken:
• Zorg voor schaduwrijke plekken door het plaatsen van bomen en planten,
• Creëer groene gevels voor verkoeling.
• Maak gebruik van groene, waterbergende daken. 
• Voorzie woningen van luifels en zonwering aan de buitenzijde van het gebouw.
"
263,In een gezonde stad dragen gebouwen en buitenruimte bij aan gezondheid.,"Enkele voorbeelden van bouwstenen waarmee je dit kunt bereiken:
• Zorg dat elk gebouw minimaal één aangename en rustige zijde heeft (geluidsarm, frisse lucht en prettig uitzicht).
• Maak gebruik van de verkoelende en isolerende functie van groene daken. 
• Maak de overgangen tussen (semi)publieke-, collectieve- en privéruimte waarneembaar, zodat bewoners/bezoekers weten welk gedrag (en geluidsniveau) passend is.
• Kies bij het ontwerp van binnentuinen en semi-openbare binnenplaatsen voor geluiddempende materialen en groene gevels om het klankkasteffect te beperken. 
• Maak binnentuinen en binnenhoven groot genoeg zodat er ruimte is voor zowel rust als ontmoeting en spelen.
"
264,"Conform de Bomenverordering van de Gemeente Amsterdam (artikel 3, lid 1) is het verboden zonder vergunning of jaarvergunning van het college een houtopstand te vellen of te doen vellen.","Het belangrijkste motief van de Bomenverordening is de regulering van het vellen van houtopstanden en dat de hoeveelheid bomen zoveel mogelijk in stand wordt gehouden. Daarom voorziet de verordening in een vergunningsplicht hiervoor.

De Bomenverordening is van toepassing voor alle houtopstanden die dikker zijn dan 31 cm omtrek (10 cm doorsnede) gemeten op 130 cm boven maaiveld en is van toepassing binnen gemeentegrens van Amsterdam m.u.v. het Amsterdamse Bos. De bomenverordening geldt zowel voor de gemeente als voor particulieren. 

Het verbod op vellen zonder vergunning of jaarvergunning is in verschillende opzichten ruimer dan op het eerste gezicht lijkt: vellen is meer dan alleen omzagen en een houtopstand is meer dan alleen een boom (zie de begripsomschrijvingen in artikel 1 van de Bomenverordering Gemeente Amsterdam). Ook voor het verplanten en het snoeien van een boom voor meer dan 20%  geldt een vergunningsplicht. Ook voor een dode boom en als er handelingen worden verricht die ertoe leiden dat de boom onder- of bovengronds ernstig wordt beschadigd is een vergunning nodig. 

Iedere keer zal bij een aanvraag tot het vellen van een houtopstand een afweging moeten worden gemaakt van alle betrokken belangen, zowel de belangen die de aanleiding voor de aanvraag vormen als de belangen tot behoud van de houtopstand.

In artikel 5 van de Bomenverordening Gemeente Amsterdam worden criteria genoemd die zijn bedoeld om deze afweging zo goed mogelijk te  kunnen maken. De weigeringsgronden zijn niet dwingend bepaald; als de houtopstand aan één of meer van de criteria voldoet betekent dat dus niet automatisch dat de vergunning of jaarvergunning moet worden geweigerd.

Voor een nadere toelichting op de genoemde artikelen, zie de Bomenverordening.  
"
265,Conform de Bomenverordering van de Gemeente Amsterdam (artikel 7) is aan een vergunning voor het vellen van een houtopstand in het algemeen een herplantplicht verbonden. ,"De algemene Herplantplicht, in de Bomenverordening  2014, schrijft voor dat een te kappen boom wordt vervangen door 'één of meer bomen van in totaal gelijke dikte of leeftijd’. Gestreefd moet worden naar vergelijkbare bomen van vergelijkbare dikte of leeftijd. Herplant mag ook buiten het projectgebied worden gerealiseerd  Ook voorziet de verordening in een gemeentelijk herplantfonds, dat financiële compensatie van bomen mogelijk maakt. Wanneer gekapte bomen niet fysiek gecompenseerd kunnen worden, word de geldwaarde die deze bomen vertegenwoordigen, in het fonds  gestort. Deze middelen worden vervolgens benut voor aanplant van bomen elders in de stad.

Voor een nadere toelichting op de Herplantplicht, zie de Bomenverordening van de Gemeente Amsterdam (artikel 7). De nadere uitwerking van de herplantplicht is opgenomen in de nota “Compensatie en herplant van bomen” (2016).
"
266,Behoudens voor verplanten wordt de vergunning of jaarvergunning geweigerd voor zover dit het vellen van een houtopstand betreft die voorkomt op de lijst van beschermwaardige houtopstanden (artikel 5).,"Hiervan kan alleen worden afgeweken als sprake is van zwaarwegende omstandigheden. Dit betekent dat een vergunning of dat deel van de jaarvergunning in beginsel alleen wordt verleend als er sprake is van een algemeen maatschappelijk belang en als in voldoende mate is onderzocht of er geen mogelijkheden zijn om de beschermwaardige houtopstand te behouden. Het begrip ‘beschermwaardige houtopstand' omvat onder andere  monumentale bomen, maar ook andere houtopstanden  kunnen op de lijst van beschermwaardige houtopstanden geplaatst worden.  
Bijvoorbeeld: honderd jaar oude klimplanten of zeldzame struiken. 

 
Bij de beslissing over plaatsing op de lijst van beschermwaardige houtopstanden wordt rekening gehouden met de bijzondere betekenis van de houtopstand voor één of meer van de volgende criteria:
a) de beeldbepalende waarde van de houtopstand;
b) de cultuurhistorische betekenis van de houtopstand;
c) de natuurwaarde van de houtopstand;
d) de zeldzaamheidswaarde van de houtopstand;
e) de ouderdom van de houtopstand;
f) de levensverwachting van de houtopstand.

Een overzicht van alle monumentale bomen en ander waardevol groen in Amsterdam is te vinden op:  https://maps.amsterdam.nl/monumentaal_groen 
"
267,Stadslanen zijn wegen met een breed profiel. Aan de buitenzijde staan twee of meer rijen bomen in een grasberm. ,"Dit zijn in eerste instantie wegen met een breed profiel. Aan de buitenzijde staan twee keer twee of meer rijen bomen in een groene berm. De stadslanen zijn de majestueuze lijnen die Nieuw West zo herkenbaar maken. Ze hebben een visuele en belangrijke verkeerskundige betekenis. Het zijn vooral de hoofdontsluitingswegen. Meestal zijn de lanen 60 tot 70 meter breed, ze kennen een profiel met twee of vier rijstroken. Een aantal lanen heeft een groene middenberm. Aan weerszijden ligt een fietspad in de berm. Eventuele trambanen en busbanen liggen middenin de weg. In sommige gevallen wordt de laan begeleid door een ventweg, die de langsliggende bebouwing ontsluit en parkeermogelijkheden biedt."
268,Stadswegen  zijn een smaller type hoofdweg in stadsdeel Nieuw-West. De twee en soms meer rijen bomen staan in de verharding.,"Naast de stadslanen is er een smaller type hoofdweg. Het profiel is minder dan 60 meter breed. Langs het
eerste type stadswegen staat twee keer één rij bomen, het tweede type heeft één plus twee rijen of twee keer twee rijen bomen. Een deel van de voorzieningen van Nieuw West ligt langs de stadswegen. De wegen vallen vaak samen met de 50- wegen uit de verkeersstructuur; het zijn de ontsluitingswegen van de verschillende stadsdelen. De stadswegen kennen twee rijstroken. Langs de wegen wordt regelmatig geparkeerd. De bermen zijn meestal verhard, hetgeen van invloed is op de groeiomstandigheden van de bomen. Fietspaden zijn suggestiestroken op de rijbaan of liggen los van de weg."
269,"Parkways zijn de breedste wegen in stadsdeel Nieuw-West. De bomen staan niet in rijen, maar parkachtig verspreid in brede groene bermen. ","De breedste wegen in Nieuw West zijn de Parkways. De bomen staan hier niet in rijen, maar verspreid in brede, groene bermen. De parkway is het brede broertje van de stadslaan en beperkt zich tot drie karakteristieke plekken in Nieuw West. De parkway kent vier rijstroken. De weggebruiker lijkt even door het buitengebied te rijden."
270,Singels zijn de brede hoofdwaterlopen in stadsdeel Nieuw-West. De bomen staan meestal parkachtig verspreid in de ruime taluds van de waterloop. ,"Niet alleen wegen zijn een onderdeel van de hoofdbomenstructuur van Nieuw West, een aantal singels
maakt het er ook onderdeel van uit. Vaak staan langs één zijde van de singels meerdere bomenrijen. De singels in Nieuw West zijn breed. Ze tonen daarmee nog een glimp van het oorspronkelijke laaggelegen polderlandschap. Onder de bomen ligt een wandelpad."
271,"Bijzondere punten zijn de knopen in het netwerk, ze spelen een hoofdrol in de oriëntatie binnen Nieuw West.","De bomen op deze plekken zijn beeldbepalend. Ze staan in rijen, blokken of los in de ruimte. Bijzondere plekken zijn rotondes, grote kruisingen, bruggen, velden of kades. In de meeste gevallen zijn het groene plekken waar bomen goed willen groeien. Daarom kan hier ingezet worden op een lange levensduur voor de bomen. Het zijn uitgelezen plekken voor forse parkbomen, al dan niet met een bijzondere bloeiwijze, herfstkleur of kroonvorm."
272,In de Westelijke Tuinsteden liggen enkele oude landwegen. Aan weerszijden van de wegen staat een bomenrij.,"De wegen zijn beperkt van breedte. De groene bermen zijn smal, de ruimte voor de bomen is vaak gering. De cultuurhistorische linten worden gemakkelijk herkend aan de karakteristieke bermsloten en de oude bebouwing. Door de smalle wegen is de verkeersfunctie van de wegen beperkt."
273,De ambitie is om de Noordhollandsch-Kanaalzone op te waarderen tot een samenhangend stedelijk groengebied dat zich in kwaliteit van gebruik en beeld kan meten met de befaamde groene scheggen van Amsterdam.,"Amsterdam-Noord heeft nu geen grootstedelijk park. Dat is ongewenst. De mogelijkheid om zo'n park te creëren is wel aanwezig. Door eenheid te brengen kan de Noordhollandsch-Kanaalzone uitgroeien tot een volwaardig stedelijk groengebied.

De Noordhollandsch-Kanaalzone is geen plangebied. Het gebied is opgedeeld in diverse plangebieden, elk met een eigen ontwikkelingstempo. De Beleidsvisie Noordhollandsch-Kanaalzone geeft de randvoorwaarden om de Noordhollandsch-Kanaalzone in de loop der tijd om te vormen tot een nieuwe, samenhangende parkenzone.  Het doel van deze beleidsvisie is niet om een geheel nieuw plan voor de Noordhollandsch-Kanaalzone op te stellen, dat herziening van al vastgestelde projectplannen noodzakelijk maakt. De ambitie is ook niet om de Noordhollandsch-Kanaalzone geheel om te vormen. Het gaat om accupunctuur: weinig maar trefzekere ingrepen die de onbenutte kansen tot ontplooiing brengen. "
274,Een gestrekte noord-zuid-langzaamverkeersroute langs de oostoever van het Noordhollandsch Kanaal is gewenst en dient in de planvorming van diverse projecten opgenomen te worden. ,Voor de ontwikkeling tot en het gebruik van de  Noordhollandsch-Kanaalzone als een stedelijke groene zone met allure is bereikbaarheid en toegankelijkheid voor langzaam verkeer van essentieel belang. 
275,Er moeten in de Noordhollandsch-Kanaalzone twee nieuwe oost-westroutes voor langzaam verkeer aangelegd worden.,"Eén van de Banne naar Centrum Amsterdam-Noord, in het verlengde van het Jan Thomeepad en één door het Centraal Park Noord. Beide moeten op een logische manier aansluiten op bestaande fietsroutes en op een comfortabele manier het Noordhollandsch Kanaal kruisen. "
276,De Noordhollandsch-Kanaalzone is een stedenbouwkundige eenheid in verscheidenheid.,De planvorming in inliggende projectgebieden dient hierop gericht te zijn. Bij de planvorming dienen beide oevers in beschouwing te worden genomen. 
277,Uitgangspunt in de Noordhollandsch-Kanaalzone  moet zijn dat cultureel erfgoed en monumentale bomen behouden blijven.,
278,Het Noordhollandsch Kanaal en zijn oevers dienen openbaar te zijn. ,"Enkele aanmeerplekken voor dagrecreatie zijn toegestaan, maar woonboten, jachthavens en aanmeerplekken voor meerdaagse recreatie zijn in het Noordhollandsch Kanaal niet toegestaan."
279,De allure van de Noordhollandsch Kanaalzone dient tot uitdrukking te komen.,"▪  Door de verschillende invloeden van de omliggende bebouwing en de nog in te vullen projectgebieden te kanaliseren.
▪  In een uitgebalanceerde keuze voor de bomenstructuur.
▪  In de langzaamverkeerroutes.
▪  In het materiaalgebruik en het onderhoudsniveau. "
280,In de planvorming van projectgebieden  moet nagegaan worden of door extra waterberging in de Noordhollandsch-Kanaalzone (grond) waterloverlast in aanliggende woonwijken opgelost kan worden.,
281,We waarborgen in Stadsdeel Centrum de historische kwaliteit van het stadsbeeld.,Het beleid gaat uit van een intensieve zorg voor de kwaliteit van het historische stadsbeeld. Een conserverende aanpak vormt daarbij niet het uitgangspunt; de uitdaging om het evenwicht te bewaren tussen behoud van de historische karakteristiek en gewenste ruimtelijke vernieuwing wordt niet uit de weg gegaan. 
282,We verbeteren in Stadsdeel Centrum de veiligheid en de leefbaarheid.,"Openbare ruimte is in de binnenstad relatief beperkt beschikbaar, terwijl er een zware druk op staat door zeer intensief gebruik. Zorgvuldige inrichting en adequaat beheer van de openbare ruimte zijn van grote strategische betekenis voor het functioneren van de binnenstad en het totaal van het stadsbeeld, en bij uitstek een gemeentelijke zaak.  

Het beleid gaat uit van de noodzaak van aanzienlijke kwaliteitsverhoging en een veel beter gecoördineerde aanpak van beheer en inrichting van de openbare ruimte, waartoe onder meer organisatorische maatregelen nodig zijn. Bij de verdeling van de ruimte op straat wordt het autoverkeer teruggedrongen ten gunste van de voetganger, de fietser en verblijfsfuncties.

Gelet op de effecten van de grote hoeveelheden publiek en publieksfuncties in de binnenstad zal het beleid sterker worden gericht op beheersing en regulering van het ruimtegebruik (op weg en water) en op een strakke toepassing van het vergunningen-en handhavingsbeleid."
283,We verbeteren in Stadsdeel Centrum de bereikbaarheid. ,"Amsterdam heeft gekozen voor een beter bereikbare en leefbare binnenstad. Er is in de binnenstad maar een beperkte hoeveelheid onbebouwde ruimte beschikbaar en het is niet de bedoeling deze uit te breiden ten koste van de bestaande structuren. Gegeven de beperkingen die dit oplegt en in het licht van het mobiliteitsbeleid, is de keuze gemaakt om het verbeteren van de bereikbaarheid te richten op beperking van autoverkeer en bevordering van selectief autogebruik in combinatie met een ingrijpende verbetering van het stedelijk openbaar vervoer en betere fietsvoorzieningen.

Een reductie van het autoverkeer zal zich terug moeten verdienen in verbetering van de verblijfs- en milieukwaliteit in de binnenstad en in vergroting van de bereikbaarheid voor noodzakelijk verkeer. Hierdoor zal ook het investerings- en ondernemingsklimaat verbeteren. Het goed functioneren van de binnenstad, door het bereikbaar houden en versterken van afzonderlijke functies, bepaalt de te realiseren reductie. Op basis van het Verkeers- en Inrichtingsplan zullen besluiten worden genomen.

In nauwe samenhang met deze kwaliteitssprong in het openbaar vervoer en de bevordering van het fietsgebruik, levert de keuze voor een autoluwe binnenstad belangrijke voorwaarden op om verbetering van de bereikbaarheid te kunnen combineren met leefbaarheid."
284,(Openbare) Verlichting draagt bij aan de sociale- en verkeersveiligheid in Amsterdam.,"De gemeente heeft geen wettelijke plicht om te verlichten, maar is wel verantwoordelijk voor de veiligheid op de openbare weg. Veiligheid is dus één van de belangrijkste randvoorwaarden bij de realisatie van openbare verlichting. "
285,(Openbare) Verlichting draagt bij aan een positieve sfeer en beleving van de openbare ruimte.,"Dat kan door middel van straatverlichting, maar ook door middel van lichtkunst, stadsilluminatie of functionele verlichting in verhardingen."
286,We leveren 'licht op maat'. Verlichting moet passen bij de aard en het gebruik van de locatie. ,Specifieke uitgangspunten voor het (dynamisch) verlichten van verschillende typen locaties zijn opgenomen in het Beleidskader Verlichting (2017).
287,(Openbare) verlichting is energiezuinig en brandt niet onnodig. Er wordt niet verlicht waar dat niet nodig is in het kader van veiligheid of beleving.,"Met dit duurzame uitgangspunt wordt niet alleen energie bespaard, maar vermindert ook de lichthinder voor mens en dier."
288,Het ontwerp van de verlichting voldoet aan de ROVL en het Politiekeurmerk Veilig Wonen.,De Richtlijn Openbare Verlichting (R-OVL) en het Politiekeurmerk Veilig Wonen vormen de basis voor het toetsingskader voor de verlichting van de openbare ruimte als het gaat om veiligheid.
289,Bij de realisatie van nieuwe openbare verlichting worden altijd LED-armaturen toegepast.,Uitzondering zijn standaard modellen waarvoor nog geen LED-armatuur beschikbaar is. In dat geval wordt gekozen voor een andere energiezuinige lichttechniek. 
290,Er wordt voor alle straatverlichting en stadsilluminatie een standaardkleurtemperatuur (warm wit; 2700/3000 K) gehanteerd.,Voor het havengebied en bedrijventerreinen is een hogere kleurtemperatuur mogelijk. Vanuit artistieke overwegingen kan voor decoratieve verlichting en lichtkunst gewerkt worden met andere kleurtemperaturen dan ‘warm wit’.
291,"Voor de grootschalige aanpassing van de verlichting op bijzondere locaties, zoals opgenomen op de Visiekaart Puccinimethode, is altijd een integraal lichtplan vereist. ","Hierbij worden alle verlichtingsvormen in ogenschouw genomen, zowel openbaar als privaat."
292,"Op locaties waar de gebruiksruimte beperkt is, gaat bij de aanleg van nieuwe openbare verlichting de voorkeur uit naar toepassing van overspanningsarmaturen. ","Dit om op de trottoirs voldoende ruimte voor de voetganger te bieden. Hiertoe wordt op projectniveau een kosten/baten afweging gemaakt, in afstemming met de assetmanager Openbare Verlichting."
293,"Openbare verlichting in de Hoofdgroenstructuur is terughoudend en gelijkmatig. In parken en polders worden alleen doorgaande, verharde routes voorzien van openbare verlichting. ","Dat betekent - op hoofdlijnen - het volgende:
I. Er wordt terughoudend verlicht, tenzij de sociale- of verkeersveiligheid om een hoger lichtniveau vraagt.
II. Verlichting dient gelijkmatig te zijn, zodat de weggebruiker ook bij een laag lichtniveau voldoende zicht heeft op zijn route en de omgeving.
III. In parken en polders worden alleen de doorgaande, verharde routes voorzien van openbare verlichting."
294,Binnen de Ecologische structuur is de realisatie van nieuwe openbare verlichting in principe alleen toegestaan langs de hoofdnetten en plusnetten.,"Hiermee worden de negatieve effecten van licht(vervuiling)op vrijlevende dieren in ecologisch waardevolle gebieden geminimaliseerd. Uitzondering hierop zijn aftakkingen van doorgaande routes richting maatschappelijke voorzieningen (sportcomplexen, scholen, etc.) en andere routes waar openbare verlichting aantoonbaar noodzakelijk is om de veiligheid te borgen."
295,"Eventuele extra beheer- en onderhoudskosten, die veroorzaakt worden door een toename in de verlichting, worden door het project aangevraagd bij de raad via het investeringsbesluit.","De assetmanager Verlichting stelt in de initiatiefase een programma van eisen (PvE) op, zodat de verlichting voldoet aan de eisen en wensen van het assetmanagement. Beheer- en onderhoudskosten, die veroorzaakt worden door een toename in de verlichting, worden door het project aangevraagd via het investeringsbesluit. Bij de investeringsaanvraag wordt expliciet een besluit opgenomen waarin het bestuur gevraagd wordt akkoord te gaan met de hogere kosten. Daarnaast wordt duidelijk aangegeven dat deze hogere kosten in een komende begroting zullen worden meegenomen met de reguliere
begroting aanvraag."
296,"Bij profielwijziging, herinrichting en nieuwbouw zijn de kosten voor de (aanpassing van) openbare verlichting voor het project.","De openbare ruimte in de stad is nooit af. Om diverse redenen kan het nodig zijn dat – naast het reguliere beheer - de verlichting op enig moment moet worden aangepast. Soms moet de verlichting tijdelijk
worden verwijderd bij wegwerkzaamheden en na enige tijd weer worden teruggeplaatst. Bij profielwijzigingen en herinrichtingen wordt geen materiaal vervangen dat nog goed is. Het ‘nee, tenzij...’ beleid is hier van toepassing. Als er wel wijzigingen aan de verlichting worden doorgevoerd, zijn de kosten hiervan voor het betreffende project."
297,"Indien er bij nieuwbouw van openbare verlichting wordt afgeweken van de Puccinimethode, moeten de hogere investeringskosten én de hogere beheerkosten (op basis van TCO) door het project worden aangevraagd bij de gemeenteraad.","De beschikbare budgetten voor de instandhouding van de openbare verlichting en stadsilluminatie zijn gebaseerd op de standaardisatie van masten, armaturen, schijnwerpers en grondspots zoals
opgenomen in de Puccinimethode. Indien er bij nieuwbouw wordt afgeweken van de Puccinimethode, moeten de hogere investeringskosten én de hogere beheerkosten (op basis van TCO) door het project worden aangevraagd bij de gemeenteraad. Wanneer bestaande masten aan vervanging toe zijn, wordt altijd de juiste mast geplaatst conform de Puccinimethode, met een bijpassend armatuur."
298,"Bij de inrichting van de Amsterdamse verkeersnetten maken we onderscheid tussen Plusnetten, Hoofdnetten en het Basisnet. ","- Het Plusnet bestaat uit routes met de hoogste prioriteit waar actief gestuurd wordt op verbetering de kwaliteit . 
- Het Hoofdnet bestaat uit routes met een hoge prioriteit waar de bestaande kwaliteit zo goed mogelijk behouden met blijven.
- Het Basisnet bestaat uit alle overige wegen.

Alle hoofd- en plusnetten zijn online te vinden op een interactieve kaart: https://maps.amsterdam.nl/plushoofdnetten"
299,"Het  wensbeeld voor het Hoofdnet OV is een vrije baan voor het openbaar vervoer,  of beperkt mengen met aandacht voor de betrouwbaarheid. Het Hoofdnet OV wordt ingericht conform de specifiek hiervoor ontwikkelde eisen uit de Leidraad CVC.","Het Hoofdnet openbaar vervoer bestaat uit alle tram- en busroutes (niet zijnde Plusnet OV) waar minstens zes keer per uur per richting gereden wordt.  Voor dit Hoofdnet OV  ligt het accent op het behouden en waar mogelijk verhogen van de betrouwbaarheid en het behoud van rijsnelheden op routeniveau. 

Bij het ontwerp van het Hoofdnet OV wordt de Leidraad CVC gebruikt. De Leidraad CVC voorziet m.b.t. het Hoofdnet OV onder meer in voorschriften voor:
• Profielbreedtes
• Spoorafstanden
• Doorrijhoogtes
• Boogstralen
• Inrichting vrije trambanen
• Halteplaatsen
• Keerlussen

Alle hoofd- en plusnetten zijn online te vinden op een interactieve kaart: https://maps.amsterdam.nl/plushoofdnetten"
300,Het wensbeeld voor het Plusnet OV is een vrije baan voor het openbaar vervoer.   Het Plusnet OV wordt ingericht conform de specifiek hiervoor ontwikkelde eisen uit de Leidraad CVC.,"Het Plusnet openbaar vervoer bestaat uit de belangrijkste tram- en busroutes die, aanvullend op het spoor- en metronetwerk, de hoofdstromen tussen de verschillende stadsdelen met elkaar en met het spoor- en metronetwerk verbinden. Het accent binnen dit Plusnet ligt op het mogelijk maken van hoge rijfrequenties, goede doorstroming en een hoge mate van betrouwbaarheid. 

Bij het ontwerp van het Plusnet OV wordt de Leidraad CVC gebruikt. De Leidraad CVC voorziet m.b.t. het Plusnet (& Hoofdnet) OV onder meer in voorschriften voor:
- Profielbreedtes
- Spoorafstanden
- Doorrijhoogtes
- Boogstralen
- Inrichting vrije trambanen
- Halteplaatsen
- Keerlussen

Alle hoofd- en plusnetten zijn online te vinden op een interactieve kaart: https://maps.amsterdam.nl/plushoofdnetten"
301,"Het wensbeeld voor het Plusnet Auto is een inrichting met vrije rijstroken, zonder menging met andere modaliteiten. Er worden geen drempels toegepast. Het Plusnet Auto wordt ingericht conform de specifiek hiervoor ontwikkelde eisen uit de Leidraad CVC.","Het Plusnet auto bestaat uit drukke wegen met veel doorgaand autoverkeer en sluit aan op het rijkswegennet en de hoofdroutes van omliggende gemeenten. Bij het Plusnet auto ligt het accent op een goede doorstroming. Het bevat de belangrijkste routes voor het goederenvervoer, bestaat uit wegen met weinig andere functies en vormt een sluitend netwerk. Voorbeelden zijn de Nieuwe Leeuwarderweg en de Overtoom. Binnen het Plusnet auto hebben een aantal trajecten een extra belangrijke verzamel- en verdeelfunctie: de Pluscorridors auto. Om ze hiervoor aantrekkelijk genoeg te maken worden strengere eisen gesteld aan de doorstroming dan de rest van het Plusnet auto. In de afweging tussen Plusnetten heeft een Pluscorridor hetzelfde gewicht als het overig Plusnet auto. 

Bij het ontwerp van het Plusnet Auto wordt de Leidraad CVC gebruikt. De Leidraad CVC voorziet onder meer in voorschriften voor:
- Verplichte (minimum) rijbaanbreedtes
- Doorrijhoogtes
- Bochtverbreding en boogstralen
- Voorrangsregeling
- Markeringen

Alle hoofd- en plusnetten zijn online te vinden op een interactieve kaart: https://maps.amsterdam.nl/plushoofdnetten"
302,"Het wensbeeld voor het Hoofdnet Auto is een inrichting met vrije stroken, of beperkte menging met vrijliggende infrastructuur openbaar vervoer. Er worden geen drempels toegepast. Het Hoofdnet Auto wordt ingericht conform de specifiek hiervoor ontwikkelde eisen uit de Leidraad CVC.","Het Hoofdnet auto zijn wegen met een hoge verkeersintensiteit en een hoog percentage doorgaand verkeer, maar iets lager dan de wegen van het Plusnet auto. Het Hoofdnet is gericht op bescherming van de huidige doorstroomkwaliteit. Deze wegen worden geacht een functie te kunnen vervullen bij stremmingen op het Plusnet auto. 

Bij het ontwerp van het Hoofdnet Auto wordt de Leidraad CVC gebruikt. De Leidraad CVC voorziet onder meer in voorschriften voor:
- Verplichte (minimum) rijbaanbreedtes
- Doorrijhoogtes
- Bochtverbreding en boogstralen
- Voorrangsregeling
- Markeringen

Alle hoofd- en plusnetten zijn online te vinden op een interactieve kaart: https://maps.amsterdam.nl/plushoofdnetten"
303,"Het Plusnet voetganger omvat straten en pleinen die zowel een doorgaande functie (een route) als een verblijfsfunctie hebben.  Door het wisselende gedrag van de voetganger vraagt het Plusnet om relatief meer ruimte, comfort en kwaliteit.","Doelen van het Plusnet (en Hoofdnet) voetganger zijn:
• het garanderen van voldoende en aantrekkelijk loop- en verblijfsruimte
in de drukste delen van de stad;
• aanbod van een betere bereikbaarheid in de omgeving van permanente grote publiekstrekkers, zoals musea, parken, ziekenhuizen, kernwinkelgebieden, ov-knooppunten en tijdelijke evenemententerreinen.

Door het bieden van:
• effectieve voetgangersruimte;
• voetgangerszones, waarin de voetganger de hoogste prioriteit heeft;
• een logisch opgebouwd voetgangersnetwerk.

Omdat de verschillen in aantallen voetgangers nogal groot kunnen zijn, is er een grote diversiteit aan eisen waaraan het Plusnet moet voldoen. Deze zijn in de Leidraad CVC opgenomen. Alle hoofd- en plusnetten zijn online te vinden op een interactieve kaart: https://maps.amsterdam.nl/plushoofdnetten"
304,Het Hoofdnet voetganger is het netwerk van vooral doorgaande routes van en naar drukke knooppunten.,"Doelen van het Hoofdnet (& Plusnet) voetganger zijn:
• het garanderen van voldoende en aantrekkelijk loop- en verblijfsruimte
in de drukste delen van de stad;
• aanbod van een betere bereikbaarheid in de omgeving van permanente grote publiekstrekkers, zoals musea, parken, ziekenhuizen, kernwinkelgebieden en ov-knooppunten en tijdelijke evenemententerreinen.

Door het bieden van:
• effectieve voetgangersruimte;
• voetgangerszones, waarin de voetganger de hoogste prioriteit heeft;
• een logisch opgebouwd voetgangersnetwerk.

Omdat de verschillen in aantallen voetgangers nogal groot kunnen zijn, is er een grote diversiteit aan eisen waaraan het Hoofdnet moet voldoen. Deze zijn in de Leidraad CVC opgenomen. Alle hoofd- en plusnetten zijn online te vinden op een interactieve kaart: https://maps.amsterdam.nl/plushoofdnetten."
305,"Het wensbeeld voor het Hoofdnet Fiets is een vrijliggend fietspad, ruime fietsstrook of autoluwe 30km straat .  De dimensionering en materialisering van fietspaden op het Hoofdnet Fiets moet voldoen aan de Leidraad CVC.","Het Hoofdnet fiets is een fijnmazig fietsnetwerk dat intensief wordt gebruikt. Het dient verkeersveilig en comfortabel te zijn. Het Hoofdnet Fiets ontsluit de woon- en werkgebieden en voorzieningen in Amsterdam. Het netwerk bestaat uit vrijliggende fietspaden en, als dat niet mogelijk is, uit fietsstroken van voldoende breedte gecombineerd met margestroken om aanrijdingen te voorkomen.   

In de Leidraad CVC zijn eisen uitgewerkt voor de inrichting, materialisering en maatvoering van fietspaden en fietsstroken op het Hoofdnet (& Plusnet) Fiets. Alle hoofd- en plusnetten zijn online te vinden op een interactieve kaart: https://maps.amsterdam.nl/plushoofdnetten"
306,Het wensbeeld voor het Plusnet Fiets is een vrijliggend fietspad of autoluwe fietsstraat. De dimensionering en materialisering van fietspaden op het Plusnet Fiets moet voldoen aan de Leidraad CVC.,"Het Plusnet fiets is het netwerk met de belangrijkste doorgaande fietsverbindingen die zeer intensief worden gebruikt. Het zijn de belangrijkste verbindingen tussen stadsdelen en met de regionale fietsroutes naar aangrenzende gemeenten en de groen- en recreatiegebieden rondom de stad. Belangrijkste aspect is dat fietsers snel, veilig en comfortabel van A naar B kunnen fietsen. Voorwaarde daarbij is dat fietsers weinig hinder hebben van overige verkeersdeelnemers, snel kunnen doorstromen bij kruispunten en dat er voor fietsers voldoende ruimte is om elkaar te passeren. Denk aan vrijliggende fietspaden of fietsstraten waar de auto te gast is.

In de Leidraad CVC zijn eisen uitgewerkt voor de inrichting, materialisering en maatvoering van fietspaden en fietsstroken op het Plusnet (& Hoofdnet) Fiets. Alle hoofd- en plusnetten zijn online te vinden op een interactieve kaart: https://maps.amsterdam.nl/plushoofdnetten
"
307,Bij het ontwerp van Hoofdnetten leggen we het accent op het behoud van de bestaande capaciteit en kwaliteit van het netwerk.,"Een nadere toelichting op de te maken afwegingen is te vinden in de ""afwegingsleidraad Verkeersnetten""."
308,"In de Plusnetten krijgt de betreffende modaliteit; de voetganger, de fiets, het openbaar vervoer of de auto, actief prioriteit.","Dit gebeurt met toetswaarden voor de doorstroming (snelheden op trajectniveau) waaraan minimaal voldaan moet worden. Ook waar we al voldoen aan de toetswaarde kan verbetering van de huidige kwaliteit gewenst zijn, bijvoorbeeld omdat het onderdeel uitmaakt van een investeringsagenda. Randvoorwaarde daarbij is dat andere plusnetten daardoor niet onder hun toetswaarden uitkomen.

Een nadere toelichting op de te maken afwegingen is te vinden in de ""afwegingsleidraad Verkeersnetten"". Alle hoofd- en plusnetten zijn online te vinden op een interactieve kaart: https://maps.amsterdam.nl/plushoofdnetten"
309,"Op het Basisnet gelden minimumeisen voor de ontsluiting van adressen, inrichting en veiligheid, maar stedelijke kaders in de vorm van toetskwaliteiten op het gebied van doorstroming en betrouwbaarheid zijn hier niet van toepassing. ",Het gaat in het Basisnet vooral om woonstraten en ontsluitingswegen in kleinere werkgebieden. In dit type straten staan de leefkwaliteit en veiligheid centraal.
310,Het eerste hoofdprincipe bij afwegingen rondom verkeersnetten is dat ‘Plusnet’ boven ‘Hoofdnet’ en ‘Hoofdnet’ boven ‘Basisnet’ gaat.,"Uiteraard gaat dit niet tot elke prijs. Zo is een stoep, de basismaat voor voordeurtoegankelijkheid een ondergrens bij de verdeling van ruimte in een straat. Randvoorwaarden bij kruisingen met stoplichten zijn: maximaal acceptabele wachttijden en geloofwaardigheid voor de verkeersdeelnemers met het oog op veiligheid en het vermijden van blokkades. Hiervoor zijn normen opgesteld, die te vinden zijn in de ""Afwegingsleidraadraad Verkeersnetten"".  De Afwegingsleidraad Verkeersnetten is een hulpmiddel voor projectleiders die de belangen van verschillende netwerken tegen elkaar moeten afwegen.

Alle hoofd- en plusnetten zijn online te vinden op een interactieve kaart: https://maps.amsterdam.nl/plushoofdnetten"
311,"Het tweede hoofdprincipe bij de afweging tussen gelijkwaardige (Plus- of Hoofdnet-) niveaus is, dat een Plusnet waar op routeniveau het minst voldaan wordt aan de toetswaarden, prioriteit krijgt bij de toedeling van ruimte en tijd.","Het gaat hier uitdrukkelijk om een beoordeling op routeniveau en niet op het niveau van een wegvak of één kruising. Als een klein deel van de route niet voldoet aan een snelheidsnorm kan dat gecompenseerd worden door een betere doorstroming verderop. 

Meer informatie is te vinden in de ""Afwegingsleidraadraad Verkeersnetten"".  De Afwegingsleidraad Verkeersnetten is een hulpmiddel voor projectleiders die de belangen van verschillende netwerken tegen elkaar moeten afwegen.


Alle hoofd- en plusnetten zijn online te vinden op een interactieve kaart: https://maps.amsterdam.nl/plushoofdnetten"
312,"Het derde hoofdprincipe bij de afweging  tussen gelijkwaardige netwerkniveaus is dat grotere verkeersstromen, in de verdeling van (rest-) ruimte en -tijd, meer voorrang verdienen dan kleinere verkeersstromen. Het gaat daarbij om aantallen mensen (passagiers) en niet om aantallen voertuigen.","In principe zijn de actuele vervoersstromen leidend. Als op basis van reële verwachtingen, voorspeld kan worden dat er grote veranderingen plaatsvinden, heeft het bij inrichtingsmaatregelen voor langere tijd de voorkeur om uit te gaan van (model)prognoses. Zo is het verstandig om bij voetgangersstromen al rekening te houden met toekomstige metrohaltes en bij autobewegingen alvast rekening toe houden met eventuele aangekondigde circulatiemaatregelen. 

Meer informatie is te vinden in de ""Afwegingsleidraadraad Verkeersnetten"".  De Afwegingsleidraad Verkeersnetten is een hulpmiddel voor projectleiders die de belangen van verschillende netwerken tegen elkaar moeten afwegen."
313,"Een van de randvoorwaarden voor een leefbare, complete stad is een divers en hoogwaardig voorzieningenniveau voor elke Amsterdammer. Om dat te bereiken gebruiken we in gebiedsontwikkeling de ""Amsterdamse referentienorm voor maatschappelijke voorzieningen, groen en spelen (2018)"".","Bewoners hebben behoefte aan (maatschappelijke) voorzieningen voor hun ontwikkeling, gezondheid, ter ontspanning of als vangnet. Nabijheid van basis- en middelbare scholen, jeugd-, zorg-, en basisvoorzieningen, kunst & cultuur, groen-, speel- en sportvoorzieningen zijn cruciaal voor de kwaliteit van leven en een samenhangende sociaal-ruimtelijke structuur in de ontwikkelgebieden en de bestaande stad. In een complete stad heerst een goede balans tussen wonen en niet-wonen. De bouw van extra woningen in Amsterdam gaat samen met de bouw van extra maatschappelijke voorzieningen.

Met het bestuurlijk vaststellen van de referentienorm wordt een instrument geboden dat handvatten biedt voor ruimte-reserveringen voor maatschappelijke voorzieningen, groen en spelen in gebiedsontwikkeling. De referentienormen kunnen gezien worden als richtlijn, verdere inkleuring per gebied is altijd noodzakelijk. De al aanwezige voorzieningen (of het tekort hieraan), zowel binnen de plangrenzen als aangrenzend, moeten meegenomen worden in het bepalen van de concrete opgave.

De referentienormen geven een beeld van de benodigde maatschappelijke voorzieningen, voorzieningen voor groen en spelen voor het bouwen van een complete stad. Er wordt rekening gehouden met de verschillende woonmilieus die in de stad volgens Koers 2025 worden onderscheiden én er wordt onderscheid gemaakt tussen voorzieningen die in iedere buurt aanwezig moeten zijn voor het goed functioneren van een buurt en voorzieningen waar aanvullend bovenwijks behoefte"
314,"Om een groene stad te blijven analoog aan de groei van de stad is een stevige kwaliteitsimpuls in het groen, op alle schaalniveaus: van buurt tot regio nodig.  Om dat te bereiken gebruiken we in gebiedsontwikkeling de  referentienorm groen. ","Om er voor te zorgen dat groen kwalitatief hoogwaardig is, is de  referentienorm voor groen opgebouwd uit 3 aspecten: een norm voor gebruiksgroen, een norm voor ecosysteem groen en afstandsnormen.

De norm voor gebruiksgroen zorgt voor stedelijk attractief groen waarin men kan verblijven en recreëren. De oppervlakte dient minimaal een 0,5 ha aaneengesloten te zijn en dient voor 60% te bestaan uit levend groen. De resterende oppervlakte is bedoeld voor paden, water en andere voorzieningen als sport en spel. 

De norm voor Ecosysteemgroen heeft als belangrijkste doel de buurt klimaatadaptief te maken, maar draagt ook bij aan de beleving en gezondheid van de Amsterdammer. Het groen draagt bij aan het programma Rainproof en natuurinclusief maken van de buurt, ook het gebruiksgroen draagt bij aan deze doelen. Van deze norm mag maximaal 25% op de kavel of het dak worden gerealiseerd.

Het gebruiksgroen kent ook een afstandsnorm. Zowel buurtgroen als stadsparken dienen te voet binnen circa 10 minuten te bereiken te zijn. Voor buurtgroen is een norm gesteld van 250 meter. Stadsparken kennen een afstandsnorm van 750 meter. Bij zowel het gebruiksgroen als het ecosysteem groen gaat het om oppervlakte groen. Bij gebruiksgroen gaat het om plantsoenen, moestuinen, buurt- en wijkparken , etc. Ecosysteem groen betreft groen in de straat en kavel als plantvakken, hagen, wadi’s en groene daken. Het toe te passen groentype als bomen, hagen, vaste planten etc. worden bepaald door de inrichtingsprincipes zoals beschreven in de Puccinimethode Groen."
315,Het waarborgen van voldoende speelruimte bij gebiedsontwikkeling zorgt ervoor dat de stad aantrekkelijk en leefbaar blijft voor Amsterdammers van alle leeftijden. Om dat te bereiken gebruiken we in gebiedsontwikkeling de  referentienorm spelen. ,"In een verdichtend Amsterdam neemt de druk op de openbare ruimte toe door het groeiend aantal gebruikers ervan. Het waarborgen van voldoende speelruimte bij gebiedsontwik¬keling zorgt ervoor dat de stad aantrekkelijk en leefbaar blijft voor Amsterdammers van alle leeftijden. Net als sport in de openbare ruimte, is speelruimte bij uitstek een buurtgebonden voorziening. Ook ruimte voor spelen wordt daarom altijd binnen het plangebied gerealiseerd. De speelnorm richt zich op;
• Speelplekken in de buurt
• Speelvelden in de wijk

Formele speelruimte is specifiek bestemd en ingericht voor spelen, bijvoorbeeld met speeltoestellen of speelaanleidingen, of een veld met goaltjes en baskets. In informele speelruimte spelen kinderen zonder specifieke inrichting; brede stoepen, routes en ruimte in parken of aan slootkanten. Deze informele speelruimte wordt opgenomen in de mogelijkheden die de groennorm en de sportnorm bieden(zie onderbouwingen). De speelnorm richt zich daarom op het realiseren van formele speelruimte bij gebiedsontwikkeling.

Voor de jongste kinderen, die niet zonder begeleiding van ouders hun buurt uit kunnen, is het van belang dat deze speel¬ruimte op loopafstand te bereiken is. Hiertoe wordt voorzien in een speelplek van 150m2 per 300 woningen en minimaal één zo’n speelplek per buurt. Daarnaast biedt een speelveld van 1000m2 per 1.000 woningen ruimte voor kinderen van alle leeftijden. Deze ruimte kan buiten een buurt liggen, maar is nog altijd in de wijk en te voet te bereiken. Alle speelruimte is natuurlijk openbaar toegankelijk. Een schoolplein kan dus fungeren als speelveld in de wijk, maar moet dan wel onderdeel van de openbare ruimte en dus ook na schooltijd toegankelijk zijn.
"
316,De sportnorm geeft  invulling aan de ambitie van de gemeenteraad om in gebiedsontwikkelingen meer ruimte voor sport te creëren en ook in de toekomst te borgen dat er voldoende ruimte voor sport en bewegen is in Amsterdam.,"De Amsterdamse sportnorm richt zich op:
• Gemeentelijke binnensportaccommodaties
• Ruimte voor sport en bewegen in de openbare ruimte
• Ruimte voor (anders-)georganiseerde buitensport

Sport in de openbare ruimte is bij uitstek een buurtgebonden voorziening en wordt altijd binnen het plangebied gerealiseerd. De norm voor ongeorganiseerde sport in de openbare ruimte is afgeleid van de vroegere norm uit het voorzieningenmodel voor speelvelden (trapveldjes). Omgerekend naar vierkante meters per woning komt dit uit op 1 m2 per woning. Deze kwantitatieve norm is er vooral op gericht dat de gerealiseerde openbare ruimte (stenig en groen) ook geschikt is voor sportief gebruik, spelen en bewegen. Dit kan op verschillende manieren stedenbouwkundig of landschappelijk worden vormgegeven; door bijvoorbeeld routes, trap- en speelveldjes, bootcampterreinen en uitdagende trappen of hoogteverschillen die al dan niet onderdeel van een park zijn.

Het is van belang om in planvorming tijdig voldoende sportruimte op te nemen, maar ook ruimte te laten deze bottom-up, in overleg met sportaanbieders en bewoners, in te vullen. Daarom is gekozen voor een norm uitgedrukt in vierkante meters voor sport bruikbaar veldoppervlak.

De sportnorm is gebaseerd op het huidige Amsterdams gemiddelde van 2,5 m2 effectief veldoppervlak per inwoner. Deze is teruggerekend naar een woningnorm die aansluit bij de sportvraag in de verschillende woonmilieus. Gekozen is voor een sportnorm per woning die direct te relateren is aan de feitelijke woningaantallen in stedelijke planvorming. Bij de berekening zijn de gegevens van IJburg (verschil tussen huidig aanbod en vraag) meegenomen.

Door de norm te differentiëren naar woonmilieu, wordt ingespeeld zowel op de diversiteit aan milieus als de toenemende diversiteit in het sport, waarbij naast de traditionele veldsporten ook ruimte is voor compacte nieuwe sporten, zoals de urban sports. De sportnorm als kenmerk van het woonmilieu draagt bij aan de wens complete maar ook diverse woonmilieus aan de stad toe te voegen. En sluit daarmee aan op de bestaande stedenbouwkundige en landschappelijke structuur in Amsterdam.

Voor de verschillende woonmilieus resulteert dit in de volgende norm :
• Centrumstedelijk: 2 m2 buitensport per woning
• Gemengde stadsbuurt: 5 m2 buitensport per woning
• Groenblauwe woonmilieus: 9 m2 buitensport per woning

Dit betreft de daadwerkelijk voor sport te gebruiken ruimte bij gebruik van intensief bespeelbare ondergronden en is exclusief ruimte voor parkeren, ontsluiting, waterberging en recreatief randgroen."
317,Bij gebiedsontwikkeling en –transformatie is het belangrijk kunst in de openbare ruimte vroegtijdig mee te nemen in de planvorming.,"Amsterdam kent een lange traditie van kunst in de openbare ruimte, kunst die bijdraagt aan de identiteit van de stad, aan de leefbaarheid en de kwaliteit van wijken en gebieden. Bij gebiedsontwikkeling en –transformatie is het belangrijk kunst in de openbare ruimte vroegtijdig mee te nemen in de planvorming. Door actief opdrachtgeverschap (zoals vastgelegd wordt in het Uitvoeringskader kunst in de openbare ruimte) kan de gemeente bouwen aan een nieuwe stad waar de kwaliteit van leven hoog is."
318,"In het ‘centrumgebied’ wordt conform de Agenda Groen gewerkt aan het vinden van een balans in de verschillende gebruiken, het waarborgen van de diversiteit aan groene ruimten, het spreiden van de druk en het klimaatbestendig maken van de openbare ruimte. ","Het centrumgebied is het meest dichtbebouwde en verharde deel van Amsterdam (zie zoneringskaart Agenda Groen). Hier liggen vooroorlogse stadsparken als Vondelpark, Sarphatipark en Oosterpark. Parken met zeer hoge bezoekersaantallen en divers gebruik. In centrumgebieden worden de gebruiksmogelijkheden van het groen vergroot ten behoeve van alle gebruikers. Mogelijkheden liggen met name in kleine groenelementen zoals geveltuinen, verticale tuinen, kleine plantsoentjes, groene boomspiegels en (liefst openbare) daktuinen."
319,In de ‘ringzone’ is het conform de Agenda Groen van belang om ontwikkeling en verdichting hand in hand te laten gaan met investeringen in groen. Gerichte groeninvesteringen in deze zone betekenen een impuls voor de stedelijke ontwikkeling. ,"In de ringzone liggen een aantal forse groengebieden (zie zoneringskaart Agenda Groen). Dat zijn in de eerste plaats een aantal grote stadsparken, zoals het Rembrandtpark, Amstelpark, Flevopark, Noorderpark en de Sloterplas. Ook bevinden zich in deze zone een groot aantal sportparken, volkstuinparken, begraafplaatsen en een aantal ‘koppen van de scheggen’, zoals de kop Amstelscheg en een deel van het Amsterdamse Bos. Veel van de groengebieden in de ringzone hebben in vergelijking met het centrumgebied lagere, maar ook stijgende bezoekersaantallen. Het is essentieel dat ontwikkelingen integraal worden opgepakt, zodat naast het realiseren van woningen ook de kwaliteit en kwantiteit van groen en doelen op het gebied van klimaat, biodiversiteit en gezondheid vroegtijdig worden betrokken bij planvorming."
320,"In de ‘stedelijke lobben’ ligt de nadruk conform de Agenda Groen op kwaliteit in plaats van kwantiteit: het vergroten van de (bio)diversiteit, het verbreden van de functionaliteit en het op peil brengen en houden van de kwaliteit van het groen.","De stedelijke lobben zijn de bebouwde delen van Zuidoost, Noord en Nieuw-West (zie zoneringskaart Agenda Groen). De stedenbouwkundige opzet van de lobben heeft voor aanzienlijk meer groen gezorgd dan in het centrumgebied het geval is. Ook treffen we er een aantal stadsparken, zoals het Nelson Mandelapark (voorheen Bijlmerpark), Gaasperplaspark en het Sloterplaspark. Bestaande parken en groengebieden worden aantrekkelijker voor het publiek door het toevoegen van recreatieve voorzieningen. Ook het beter verbinden van de lobben met de groene scheggen via aantrekkelijke fietsverbindingen, is een speerpunt in de stedelijke lobben"
321,"In de 'scheggen' ligt de nadruk conform de Agenda Groen op het in stand houden van het groene landschap door betere (fiets)verbindingen met de stad en het toevoegen/verbeteren van functies, streekproductie en educatie. ","De scheggen zijn de groene landschappen die tot diep de stad indringen, zoals bij de Amstelscheg en de Bretten duidelijk het geval is (zie zoneringskaart Agenda Groen). Scheggen liggen binnen het fiets- en hardloopbereik van de Amsterdammer. Het beheer in de scheggen moet zijn afgestemd op het type en de intensiteit van het gebruik en tevens bijdragen aan de groei van de biodiversiteit. Het versterken van unieke kwaliteiten is een leidend principe bij het beheer en de ontwikkeling van de scheggen."
322,Bij het ontwerpen aan herinrichtingen of het programmeren is aandacht voor variatie tussen en binnen stadsparken.,"Waar wenselijk en mogelijk worden onderscheidende kwaliteiten (zoals natuur, water of cultuurhistorie) versterkt bij ontwerpen en programmeren van stadsparken.  "
323,"De beste manier om regenwater te kunnen opvangen en de temperatuur te beperken, is het vergroten van groene oppervlakten.","Waar de gemeente investeert in groenvoorzieningen, is expliciet aandacht voor het waterbergend vermogen van het groen."
324,Entrees van stadsparken moeten logisch gesitueerd zijn. ,"Er hoort een horecavoorziening aanwezig te zijn in of direct grenzend aan elk stadspark. Ook moeten stadsparken voorzien zijn van duurzame, goed onderhouden openbare toiletten en een watertappunt.

In elk stadspark moeten voorzieningen voor jong en oud zijn om actief te kunnen bewegen, zoals speel- en fitnesstoestellen of een veilige wandel- en hardlooproute. Het park moet vanuit toegangswegen zichtbaar zijn vanuit de omliggende buurten, en zo een betere verbinding met de buurt aangaan. Parken komen daarmee meer in de buurt te liggen. Daarnaast is een voorwaarde voor goed gebruik van een stadspark dat het bereikbaar is. Goede fiets- en wandelroutes die naar de entrees van de parken leiden helpen daarbij."
325,Stadsparken worden beter ingericht op natte omstandigheden in combinatie met intensief gebruik.,Bij grote herinrichtingen expliciet aandacht besteden aan de bodemomstandigheden van het stadspark. Ook worden keuzes voor plant- en boomsoorten afgestemd op (geo)hydrologische omstandigheden.
326,Amsterdam is diervriendelijk en biedt een goede leefomgeving voor vrijlevende dieren. ,"De diversiteit aan dier- en plantsoorten in Amsterdam is groot. In Amsterdam komen veel (± 250) beschermde diersoorten voor. Amsterdam is niet alleen voor mensen een aantrekkelijk leefgebied, maar ook voor dieren en planten.  Het behoud en waar nodig de verbetering van de leefomgeving voor vrijlevende dieren is onderwerp van o.a. de Structuurvisie Amsterdam 2040, Hoofdgroenstructuur (2011), Ecologische Visie (2012) en de Agenda Groen (2015)."
327,In diervriendelijk Amsterdam zijn voldoende uitrengebieden aanwezig voor honden. ,Voor het welzijn van honden is het belangrijk dat er ook voldoende uitrengebieden zijn waar de hond niet hoeft te worden aangelijnd en dat deze gebieden ook verspreid in de stad liggen. De bestaande uitrenplaatsen zijn hierbij uitgangspunt. Een vraag om extra uitrengebieden wordt in overleg met betrokkenen beoordeeld op noodzakelijkheid en wenselijkheid. Daarbij geldt voor alle eigenaren (behalve voor blinden en rolstoelafhankelijken) de opruimplicht van hondenpoep.
328,"De aanwezigheid van honden is niet gewenst bij kinderspeelplaatsen, zandbakken, sportvelden en speelweides.",Bij het inrichten van de openbare ruimte worden maatregelen genomen om overlast van (loslopende) honden op deze locaties te beperken.
329,Ecologisch waardevolle gebieden mogen niet verstoord worden door loslopende honden.,"In ecologisch waardevolle gebieden kan een hondenverbod worden afgekondigd om verstoring van andere dieren te voorkomen. Indien ecologisch waardevolle gebieden momenteel al zijn aangewezen als uitrengebied voor honden (gebied waar de aanlijnplicht niet op van toepassing is), wordt bepaald of aanpassing noodzakelijk is en wordt het betreffende stadsdeel verzocht dit aan te passen."
330,Bij herinrichting van wegen in ecologisch waardevolle gebieden wordt bij de vervanging van straatkolken gekozen voor het meest diervriendelijke alternatief  voor die locatie.,
331,Amsterdam werkt aan een Age Friendly City volgens de werkwijze van de WHO.,"De aanpak bestaat uit vier stedelijke actielijnen en vier pilotgebieden. De stedelijke actielijnen zijn: eenzaamheid, ouderenhuisvesting, dementie, valpreventie & bewegen voor ouderen. Oplossingen vragen veelal om een samenhangende inzet van meerdere beleidsterreinen, bijvoorbeeld ingrepen in de openbare ruimte in afstemming met de planning van (maatschappelijke) voorzieningen, mobiliteit, zorg en ondersteuning, etc.."
332,Bij onderhoudswerkzaamheden worden zo veel mogelijk aanpassingen gedaan ter bevordering van de regenbestendigheid van de openbare ruimte.,"We doen dit onder het motto: werk met werk maken. Te denken valt aan (kleine) aanpassingen in het straatprofiel en openbaar groen om zo de afwatering en het waterbergend vermogen van de openbare ruimte te verbeteren. Vanzelfsprekend maken we daarbij zoveel mogelijk gebruik van het schone, gratis regenwater dat op onze stad valt en benutten we dit water voor verhoging van de kwaliteit van het groen, beperking van hitte en het versterken van de ecologie en biodiversiteit.

Voor meer informatie over Amsterdam Rainproof, zie: https://www.rainproof.nl
Voor mogelijke maatregelen, zie: https://www.rainproof.nl/toolbox/maatregelen 
Voor meer geografische informatie over regen- en grondwater in Amsterdam, zie: https://maps.amsterdam.nl/rainproof/
Gebiedsgerichte oplossingskaarten zijn in ontwikkeling en op te vragen via torben.tijms@waternet.nl 

"
333,"Bij het bereiken van het einde van de levensduur van de fundering van een verharding wordt altijd gekozen voor een vervanging en niet voor een herprofilering, tenzij het functioneel gebruik daar aanleiding toe geeft en er met een herprofilering een significante maatschappelijke meerwaarde voor de stad wordt behaald.","Meer dan voorheen verschuiven we het accent naar technische noodzaak (constructieve veiligheid) als initiator voor vernieuwingen en herprofileringen. We vernieuwen of herprofileren niet uitsluitend op basis van nieuwe beleidsdoelstellingen (zoals verkeersveiligheid, beeldkwaliteit en regenbestendigheid). Dit noemen we het ‘Nee, tenzij...’ principe.

Bij het bereiken van het einde van de levensduur van de fundering van een verharding wordt altijd gekozen voor een vervanging en niet voor een herprofilering, tenzij het functioneel gebruik daar aanleiding toe geeft en er met een herprofilering een significante maatschappelijke meerwaarde voor de stad wordt behaald. In dit geval ligt er altijd een kosten/ baten afweging aan ten grondslag, die wordt opgenomen in de bestuurlijke besluitvorming."
334,Steigers worden in stadsdeel West toegepast als (onderdeel van een) zitplek aan het water en/of afmeervoorziening (ook laden lossen voor een bepaalde duur en soms alleen te gebruiken voor exploitanten passagiersvervoer zoals rondvaartboten).,"Een vaste steiger wordt uitgevoerd in hardhout en RVS. Om hoogteverschillen te overbruggen worden trappen met leuningen gebruikt. Om hoogteverschillen veilig te maken worden de klassiek groene Amsterdamse railingen gebruikt in oudbouwsituaties. Voor nieuwbouwbuurten dient ook het klassiek model railing
te worden gebruikt of aansluiting te worden gezocht bij de bestaande (moderne) railingen om eenheid in vormgeving te bereiken.

Middels bebording moet duidelijk worden wat de gebruiksmogelijkheden zijn (alleen als zitplek, vissteiger of ook dubbelgebruik voor afmeren al of niet tijdelijk en al of niet voor alleen beroepsvaart). Nieuwe locaties worden getoetst op nautische aspecten (BBA), waterhuishoudkundige aspecten, (Waternet), welstand, ruimtelijk passend,
verkeersveiligheid, beheerbaar, handhaafbaar, enz.

Eisen worden gesteld aan de plek, wijze van afmeren, en de dekking van kosten voor voorzieningen. Er moet in ieder geval ruimte zijn op de oever om veilig op en af te stappen. Wanneer een woonboot of pleziervaartuigen moeten uitwijken voor een nieuwe steiger, dan dient hiervoor een alternatieve locatie in de
nabijheid gerealiseerd te worden.

Aandachtspunten zijn een voldoende stroeve afwerking van het loopvlak ook bij nat weer. Railingen, hekjes en trappen aanbrengen voor zover dit nodig is om een veilig gebruik mogelijk te maken. Voor steigers om af te meren heeft een drijvende steiger die vastzit aan meerpalen de voor keur. Bij onderhoud aan bijvoorbeeld de walmuur kan de steiger tijdelijk worden verwijderd."
335,"Voor het aanmeren van pleziervaartuigen worden in stadsdeel West bolders, haalkommen, afmeerringen, en dergelijke aangebracht. ","Alleen op die  manier wordt voorkomen dat schade door zelfgemaakte afmeervoorzieningen aan straatmeubilair, bomen en kades, wordt tegengegaan.

Er zijn verschillende mogelijkheden van afmeren zoals haalkommen, ringen of bolders.

De afmeervoorzieningen dienen zo min mogelijk uit te steken om schade aan afgemeerde objecten of struikelgevaar te voorkomen.
Afmeervoorzieningen staan op 6 meter van elkaar, afhankelijk van de grootte en lengte van de afgemeerde vaartuigen.

Een haalkom vormt een gesloten geheel met  de kademuur. Dit biedt mogelijkheden om niet alleen een draad vast te maken maar ook een
kabelslot om diefstal te voorkomen. 

Afmeren aan ringen gebeurt alleen in het horizontale vlak in dekstenen van kademuren of glooiingen. Ook aan ringen kan een antidiefstalbeveiliging worden vastgemaakt.

Bolders staan in de deksteen van de kademuur of bij grotere bolders met een andere verankering zo nodig iets verder van de kaderand.
"
336,Banken plaatsen we in stadsdeel West op plekken waar behoefte aan zitgelegenheid is. Het type bank dient te voldoen aan de Puccinimethode.,"In de openbare ruimte zijn op strategische plekken zitjes aanwezig. Veelal zijn banken gekoppeld aan voorzieningen zoals een speelplek (banken voor begeleiders van kinderen), in parken, bijzondere plekken zoals pleinen, scholen, winkelstraten of gewoon bij fraaie plekken (mooi uitzicht, bij fraaie border, zonnig gelegen of ter afwisseling een keer in de schaduw), en strategisch geplaatst langs route (uitrustplekken ouderen). 

Zitbanken beantwoorden veelal aan de vraag van doelgroepen. Hierbij kan gedacht worden aan ouderen die bijvoorbeeld op een relatief lange route tussen zorginstelling en overige voorzieningen, halverwege een rustpunt nodig hebben. De banken zijn steeds passend voor nieuw- of oudbouw en gebruiks- en beheervriendelijk."
337,"De stedenbouwkundige en architectonische structuur van Amsterdam Oost kent karakteristieke eigenheden, die aandacht, bescherming en soms benadrukking verdienen. 
","De belangrijkste zijn:
• Grootstedelijke, dichtbebouwde woonmilieus van Oosterparkbuurt, Dapperbuurt en de Indische buurt en rond de Wibautstraat, waar straten, winkels en voorzieningen voor levendigheid zorgen en de pleinen als intensief gebruikte verblijfs- en ontmoetingsplekken worden gebruikt. De kwaliteit van de openbare ruimte is hier een belangrijk sturingselement om deze wijk ook op termijn goed leefbaar te houden. Steeds meer gaan deze gebieden fungeren als verlengstuk van het Centrum van de stad.
• Lommerrijke laagbouwwijken met een zeer geliefd woonmilieu, zoals grote delen van de Watergraafsmeer. 
• Het nieuwe, met visie ontworpen groot stedelijk woon- en werkmilieu in hoge dichtheden dat ontstaan is rond het Oostelijk Havengebied, en ontstaat rond de Amsteloever, met trendy voorzieningen en bewoners  die bewust voor de stad hebben gekozen. De kwaliteit van deze wijken moet worden behouden.
• IJburg als grote nieuwe stadswijk, waarin de ligging in en aan het IJmeer, stedelijke invulling en ontwerp (moeten) gaan zorgdragen voor een eigenheid ten opzichte van de rest van de stad en de nieuwbouwwijken in de rest van Nederland.
• Stedelijke (sport)parken, zoals Park Frankendael en het Flevopark als multifunctioneel drukbezocht park en het Diemerpark, steeds meer drukbezocht park met heel karakteristieke ecologisch verantwoorde inrichting. 
• De enorme hoeveelheid water die het stadsdeel nu al kent langs bijvoorbeeld de Amstel en IJburg. Dit zorgt voor veel oevers, kades, de geur van water, wind en vergezichten. Oost is zonder twijfel het stadsdeel waar het sterkst het oorspronkelijk nautische karakter van de stad nog steeds daadwerkelijk kan worden geproefd. Dat vraagt om een op stadsdeelniveau goed afgewogen gebruik, inrichting en functie
van de oevers.
• Grote werkgebieden, zoals het Amstel Business Park en het Science Park, waar door voortdurende aanpassing werkmilieus van hoge kwaliteit moeten worden gerealiseerd en behouden.
"
338,"In stadsdeel Oost wordt onderscheid gemaakt tussen ""krappe"", ""ruime"" en ""bemeten"" wijken. Bij het ontwerp en de inrichting van de openbare ruimte moet rekening gehouden worden met de beschikbare ruimte. ","De beschikbare ruimte in de openbare ruimte is niet overal even groot. Er zijn gebieden in het stadsdeel met bijna een overmaat aan openbare ruimte, er zijn gebieden met een heel intensief gebruikte, krappe openbare ruimte en er zijn gebieden er tussenin. Veel inrichtingskeuzes hangen samen met de vraag hoeveel ruimte beschikbaar is. In krappe wijken is bijvoorbeeld de tegenstelling tussen verblijfsruimte en verkeersruimte het sterkst voelbaar. Op hoofdlijnen is de indeling als volgt:

Krappe wijken: 19e eeuwse gordel & Gordel 20-40
Eigenschappen:
• Smalle straatprofielen en geen rekening met auto’s gehouden bij de aanleg;
• Woekeren met ruimte in de straten tussen de functies;
• Pleinen cruciaal als hoogwaardige verblijfsruimte.

Ruime wijken: AUP (Amsterdams Uitbreidings Plan) & Bedrijventerreinen
Eigenschappen:
• Overmaat aan (groene) ruimte, ook in straten;
• Onderhoudsprobleem: restruimten ‘van niemand’, (te) veel m2 openbare ruimte per woning.

Bemeten wijken: nieuwe woongebieden & herstructureringsgebieden 
Eigenschappen:
• straatprofielen breed genoeg;
• parkeren direct goed ingepast, vaak inpandig;
• minder groen dan in de ruime wijken;
• gebrek aan speelplekken soms probleem (overlast)."
339,"In de ""krappe wijken"" van stadsdeel Oost moet, aanvullend op het centraal stedelijk beleid, rekening gehouden worden met de historie en stedenbouwkundige structuur van de wijk, en de beperkte hoeveelheid openbare ruimte.","Onder deze categorie vallen de volgende buurten: Weesperzijdebuurt, Oosterparkbuurt, Transvaal, Don Boscobuurt, Dapperbuurt, Tuinwijk, Middenmeer I, Indische Buurt en Betondorp.

Krappe wijken zijn in de 19e eeuw, begin 20e eeuw en in de periode 1920-1940 tot stand gekomen woongebieden. Ze kennen een stedelijke verkaveling, met hoge woningdichtheden en smalle straten. Dat is ook begrijpelijk als men zich beseft dat toentertijd auto’s niet bestonden of zeer schaars waren. Er is weinig openbare ruimte per bewoner beschikbaar.

De stedenbouwkundige structuur van de wijken is helder. Veelal gesloten bouwblokken kaderen de openbare ruimte helder af. De overgang van openbaar naar privé is goed gemarkeerd. Straatprofielen zijn smal, maar overzichtelijk. De meeste gebieden maken door hun ligging dichtbij de binnenstad een
geleidelijke transformatie door naar (sub)centrum van de stad.

De verkeersdruk, maar vooral de parkeerdruk zet tegenwoordig de kwaliteit van de openbare ruimte zwaar onder druk. Er is eenvoudigweg te weinig ruimte om alle auto- en fietsparkeerplekken in te passen, naast de gewenste verblijfsruimte en ruimte voor groen. De pleinen en plantsoenen in de wijken moeten soelaas bieden.

De visie voor krappe wijken is als volgt:
• Heldere, gestrekte straatprofielen toepassen (geen knikken), met versmalde rijwegen als snelheidsremmers en ten gunste van meer trottoirruimte;
• Parkeerdruk fietsen: zoeken naar slimme oplossingen, bijvoorbeeld inpandig of verdiept.
• Parkeren waar mogelijk concentreren in de straten, ten gunste van de pleinen en plantsoenen, die als verblijfsruimten lucht moeten geven aan de wijken.
• Bomen blijven toepassen in de straten, groeiplaats-omstandigheden verbeteren.
• Hogere ambities voor bijzondere plekken inzetten, het zijn de parels in de verder krap bemeten en druk belaste wijken."
340,"In de ""ruime woonwijken"" van stadsdeel Oost moet, aanvullend op het centraal stedelijk beleid, rekening gehouden worden met het ruime, rustige en groene karakter van de wijken. ","Onder deze categorie vallen de volgende buurten: Julianapark, Van der Kunbuurt, Amsteldorp, Tuindorp Frankendael (Jeruzalem) en Middenmeer II.

Ruime woonwijken zijn een gevolg van de tuinstadgedachte en passen in het Algemeen Uitbreidingsplan (AUP). Ze kennen – voor de stad - een ruime opzet, met lage woningdichtheden, strokenbouw en laagbouwwoningen, veelal met tuin. De straatprofielen zijn meestal niet erg ruim, omdat het autobezit nog niet zo hoog was. Wel zijn er relatief veel groenstroken, plantsoenen en bermen.

De stedenbouwkundige structuur van de wijken is minder helder dan in de krappe wijken. De strokenbouw veroorzaakt soms achterkantsituaties naar de openbare ruimte. De meeste bewoners zijn gesteld op de relatieve rust van de buurten, net buiten de grootstedelijke dynamiek. 

De parkeerdruk zet tegenwoordig ook hier de kwaliteit van de openbare ruimte onder druk, maar veel minder dan in krappe wijken. Hoewel de buurten veel groen hebben, is de uitvoering van de openbare ruimte van oudsher vrij sober, met eenvoudige materialen en basaal onderhoud.

De gebiedsspecifieke visie voor ruimte wijken is als volgt:
• Heldere, gestrekte straatprofielen toepassen (geen knikken), met versmalde rijwegen als snelheidsremmers en ten gunste van meer trottoirruimte;
• Groene kwaliteit van deze buurten behouden, eventuele extra (beheer)kwaliteit door bewoners (medebeheer).
• Bomen blijven toepassen in de straten, groeiplaats-omstandigheden verbeteren.
• Ruime openbare ruimte beheerbewust inrichten. 
• Anonieme restruimten en achterkantsituaties door slimme herinrichting oplossen, mogelijk te combineren met slimme fietsparkeeroplossingen.

"
341,"In de ""bemeten wijken"" van stadsdeel Oost moet, aanvullend op het centraal stedelijk beleid, rekening gehouden worden met de hoge dichtheden en de beperkte hoeveelheid groen en speelruimte. ","Onder deze categorie vallen de volgende buurten: Java-eiland, KNSM-eiland, Oostelijke handelskade, Rietlanden, Borneo / Sporenburg, Cruquius, Science Park, Polderweggebied, De Meer, Eenhoorn,
Omval, Amstelkwartier en heel IJburg.

De bemeten wijken zijn de meest recente woon-, winkel- en werkgebieden van het stadsdeel, die vanaf ca 1990 tot heden zijn ingepast. Ze karakteriseren zich door een afgewogen ontwerp van bebouwing en openbare ruimte,  waarin indien mogelijk oude (industriële) elementen zijn behouden. De bebouwingsdichtheid is behoorlijk hoog. 

Dankzij hun recente ontwerp is rekening gehouden met inpassing van de hoge verkeers- en parkeerdruk. Veelal is gekozen voor ondergronds of inpandig parkeren. De hoeveelheid groen is relatief laag, evenals de hoeveelheid speelruimte. De toegepaste materialen in de openbare ruimte is momenteel meer dan standaard, met nogal eens bijzonder en afwijkend materiaal.

De stedenbouwkundige structuur van de wijken is meestal helder, met een doordachte verkaveling. Straatprofielen zijn soms om esthetische redenen erg breed, met negatieve gevolgen voor de verkeersveiligheid.

De gebiedsspecifieke visie voor bemeten wijken is als volgt:
• Heldere, gestrekte straatprofielen handhaven (geen knikken);
• Geen haaksparkeren langs doorgaande routes;
• Alleen daar waar vanuit verkeersveiligheid noodzakelijk versmalde rijwegen als snelheidsremmers introduceren;
• Weinige groen in de buurten koesteren, groeiplaats-omstandigheden verbeteren.
• Bijzondere plekken in de betrokken buurten inzetten als verblijfs-, speel- en groenruimte."
342,"Op de bedrijventerreinen van stadsdeel Oost wordt, aanvullend op het centraal stedelijk beleid, gestreefd naar een geleidelijke omvorming naar een hoogwaardiger bedrijventerreinen, woonwerkgebied of woongebied. ","Onder deze categorie vallen de volgende buurten: Kop Cruquius, Zeeburgereiland (vooralsnog) en Amstel Business Park.

De ruim opgezette gebieden waren van oudsher vestigingsplaats voor industrie en grotere bedrijven. Inmiddels zijn ze bijna allemaal in transformatie. Van industrie naar bedrijven, van bedrijven naar woon- werkgebieden of zelfs woongebieden. In afwachting van dit transformatieproces kennen de gebieden een functionele, sobere inrichting, met grote, ruime straatprofielen. In de spits is het er druk, in de avonden is het er uitgestorven. 

Er is veel basaal groen in de vorm van bermen en laanbeplanting. De stedenbouwkundige kwaliteit is niet hoog, door basale bebouwing, sobere of zelfs onverzorgde kavelafscherming en basaal onderhoud. Zwaar vrachtverkeer geeft hoge slijtage aan de
wegverharding. 

De visie voor bedrijventerreinen in stadsdeel Oost is als volgt:
• Ruime straatprofielen handhaven in verband met draaicirkels vrachtverkeer en laad- en losruimten;
• Laanbeplanting goed onderhouden en koesteren, groeiplaatsomstandigheden verbeteren (let op: kabels en leidingen dus elders!);
• Bedrijven eventuele kwaliteitsverbeteringen laten sponsoren; 
• Betere kwaliteit van gevels / erfafscheidingen stimuleren.
• Enkele rustpunten in de gebieden inpassen, met verblijfsruimte voor bijvoorbeeld lunchpauze.
• Stimuleren voetgangersinfrastructuur ter verbetering bereikbaarheid met openbaar vervoer of mogelijke P+R-faciliteiten.

"
343,"Bij de inrichting van oevers in stadsdeel Oost moet, aanvullend op het centraal stedelijk beleid, rekening gehouden worden met de specifieke ligging en  functie van de oever (groen / ecologisch, havenkade of recreatief). ","Stadsdeel Oost kent van alle stadsdelen het langste areaal aan oevers en kades: de grens van land en water. In de uitvoering ervan zit een grote diversiteit: zowel harde oevers als natuurlijke, zowel openbare als afgeschermde, langs sloten en grachtjes en langs groot open water, vlak boven de waterspiegel of met een meters hoge kadediepte.

De karakteristiek van de oevers is per plek verschillend. Er zijn drie hoofdgroepen
te onderscheiden, elk met hun karakteristiek:
• Groen / ecologisch: beplanting, soortenrijkdom, ontoegankelijkheid;
• Havenkades: stenig, hoogteverschil, aanmeren, stoer, maritiem;
• Recreatief: steigers.

De algemene visie voor oevers in stadsdeel Oost is als volgt:
• Natuurvriendelijke oevers uitbreiden; rekening houden met beschermde planten op oeverconstructies;
• Onderhoudsverantwoordelijkheden goed vastleggen en afspreken;
• Water niet dichtbouwen / plempen, water is kwaliteit op zich die rest van openbare ruimte beïnvloedt.
• In zichtlijnen (vb verlengde van straten) geen blokkerende obstakels op de oever en in het aangrenzende water.
• Waterkwaliteit mag niet nadelig worden beïnvloed door activiteiten in de openbare ruimte.

De gebiedsspecifieke visie voor de Amsteloevers in stadsdeel Oost:
• Continuïteit in profiel herstellen, bijvoorbeeld t.h.v. Weesperzijde, ook door herstel van zichtassen (geen obstakels plaatsen);
• Zicht op water en openbaarheid oevers waarborgen / versterken;
• Fiets, en wandelrecreatie optimaal faciliteren door verhardingskeuze en profielindeling
• Walkant groen en recreatief inrichten.
• Steeds meer ruimte geven voor natuurwaarden van het gebied bij het zuidwaarts volgen van de as.
"
344,"Bij de inrichting van spoortaluds in stadsdeel Oost moet, aanvullend op het centraal stedelijk beleid, rekening gehouden worden met de ecologische functie van de taluds, de ruimtelijke continuïteit en de kwaliteit.","De spoortaluds worden gevormd door de groene taluds, waarmee het hoogteverschil tussen de hoger gelegen spoorlijnen door en langs het stadsdeel en het omringende maaiveld wordt overbrugd. Ook de onderdoorgangen onder de spoorlijnen behoren tot deze structuur.

De taluds zijn momenteel ingevuld met heesters en bosschages, aan de tenen van het talud vaak met gras, soms met speel- en recreatie-objecten. De taluds maken deel uit van de ecologische verbindingszones.

De gebiedsspecifieke visie voor de spoortaluds in stadsdeel Oost is als volgt:
• Voorkeur is in het hellende vlak natuurwaarde en kijkgroen te combineren en in de vlakke teen van het talud verblijf, recreatie en spelen in te passen.
• In lengterichting continuïteit van taluds versterken door consequente toepassing van b.v. groen.
• Onderdoorgangen goed verlichten (conform Beleidskader Verlichting).
• Beter verbinden voormalige stadsdelen Zeeburg en Oost/ Watergraafsmeer.
"
345,"Onder voorwaarden kunnen in Stadsdeel Oost geveltuinen worden aangelegd, aangevraagd door bewoners.","De voorwaarden voor geveltuinen luiden als volgt: 
• De strook grond is maximaal 60 cm diep ten opzichte van de gevel, afhankelijk van de overblijvende loopruimte, en heeft een lengte van maximaal de perceelsbreedte bij woningen.
• Na aanleg van de geveltuin of het plaatsen van bloempotten of meubilair moet voldoende vrije doorgang  overblijven op het trottoir. In winkelgebieden en -straten zijn geveltuinen niet toegestaan.
• De gemeente verzorgt de aanleg met materialen passend bij de omgeving en de aarde. De aanvrager zorgt zelf voor beplanting.
• De in bruikleen gegeven strook grond blijft eigendom van het stadsdeel 
• Als de geveltuin weer wordt verwijderd, dan moet de bewoner dit aanvragen bij de beheerder. 
• Wanneer nutsbedrijven in of naast de geveltuin werkzaamheden uitvoeren, is eventuele schade niet verhaalbaar bij het nutsbedrijf en/of Stadsdeel Oost
• Voor eventuele schade aan kabels en leidingen van huisaansluitingen na op levering van de geveltuin is de aanvrager verantwoordelijk 
• De aanvrager is zelf verantwoordelijk voor het onderhoud binnen de grenzen van de geveltuin en het overleg met de verhuurder als sprake is van een huurwoning.
• Aanleg vindt plaats nadat de eigen bijdrage is overgemaakt.
• De geveltuin moet daadwerkelijk als geveltuin worden gebruikt, met beplanting en met een voldoende mate van onderhoud
• De gebuikte planten in een geveltuin mogen geen hinder voor gebruikers van het trottoir opleveren, ze dienen dan ook binnen de maten van de geveltuin te blijven."
346,Steigers worden in stadsdeel Oost toegepast voor het op- en afstappen van vaartuigen en het bieden van een verblijfsruimte aan de waterkant voor oeverrecreatie.,"De toepassing en plaatsing van steigers wordt per geval door het stadsdeel afgewogen. Een bouwvergunning is vereist. Steigers moeten vanaf de walzijde goed te overzien zijn i.v.m. sociale
veiligheid.

Omschrijving model:
• Materiaal: hardhout (FSC-gekeurd) waar hardhout ligt. Nieuwe situaties uitvoeren in composiet (toepassing dient nog wel geëvalueerd te worden). 
• Eventueel is hergebruikt beton toegestaan, mits de sterkte en duurzaamheidskwaliteiten gelijk zijn aan hardhout of composiet.
• Indien de steiger is bedoeld voor het op- en afstappen van vaartuigen, moeten ze zijn voorzien van meerpalen.
• Op verblijfssteigers is toepassing van balieleuningen mogelijk. Deze moeten passen bij de balieleuningen van omringende oevers / bruggen.
• Het model en formaat is nader te bepalen op grond van de gebruikseisen.
• Bij aanleg direct esthetisch verantwoorde antislipmaatregelen treffen.
• Bij afmeersteigers: wrijfgording tegen beschadiging toepassen."
347,"Bolders, haalkommen en haalblokken worden in stadsdeel Oost toegepast als voorzieningen voor het afmeren van vaartuigen (woonschepen, beroeps- en pleziervaart).","Bolders worden toegepast op plaatsen waar zware schepen worden afgemeerd (zoals beroepsvaart), en op plekken met veel afmerende passanten. Haalkommen en haalblokken worden toegepast voor het afmeren van legale woonschepen, waarbij haalkommen de voorkeur hebben. De keuze tussen haalkommen en blokken is mede afhankelijk van de hoogte van de walkant en het schip (zo horizontaal mogelijke lijnen).

Omschrijving model:
• Algemeen: formaat en constructie bestand tegen de te verwachten belasting door afmerende schepen.
• Bolders: rond model, gietijzer (zie foto). 
• Komblok: vlak aanbrengen in de bestrating van de walkant, met een verzonken kom; materiaal: gietijzer of RVS.
• Haalkom: voorzijde vlak met de voorzijde van de walmuur aanbrengen, verzonken kom; materiaal: gietijzer of RVS. Te standaardiseren."
348,"Grijplijnen, -stenen of trappen worden in stadsdeel oost geplaatst aan kades, om drenkelingen de gelegenheid te bieden om het water te kunnen verlaten en zich zo in veiligheid te brengen.","RVS uitklimvoorzieningen worden toegepast om de 30 m. bij een verticale kade hoger dan 0,50 m. Deze 0,50 m. is geen vastgestelde norm, omdat uitklimtrappen worden toegepast als het gevaar bestaat om niet meer uit het water te kunnen komen.

Omschrijving model
•  Materiaal roestvrijstaal (trap)
•  Grijplijn en grijpgoten: RVSkabel met kunststof omhulsel. Let op: goed bevestigen i.v.m. diefstalpreventie. In nieuwe situaties alleen grijpgoten."
349,Hekwerken worden in stadsdeel Oost geplaatst daar waar terreinen of objecten in de openbare ruimte afgeschermd moeten worden.,"Voorbeelden zijn:
• Rond speelplaatsen, uit oogpunt van verkeersveiligheid of als ballenvanger;
• Plaatselijk langs waterkanten (bij recreatiepunten en steigers);
• Bij uitgangen van scholen / kinderdagverblijven;
• Rond kwetsbare groenstroken / plantsoenen.
• Per straat / plein wordt slechts één type en kleur hekwerken toegepast.
• Bij keuze naar de vormgeving /kleur van de omgeving kijken.

In Stadsdeel Oost zijn hekwerken vrijwel altijd van metaal.  

In het standaard assortiment van stadsdeel Oost zijn de volgende typen hekwerken opgenomen:
• Dubbelstaafmat hekwerk, staal, roestbestendig, hoogte 60-80 cm, te plaatsen met onderkant 10 cm boven straathoogte i.v.m. schoonvegen en maaien.
• Spijlenhekwerk, staal, roestbestendig, hoogte 60-80 cm, verticale spijlen, spijlafstand max. 12 cm spijldikte min. 12 mm.
• Bandhekje, staal, hoogte 30 cm. Bandhekjes worden alleen toegepast op historisch verantwoorde plaatsen (in parkjes en plantsoenen uit de periode 1900-1965). 
• Grachtenhek, staal, roestbestendig. Wordt alleen toegepast op historisch verantwoorde plaatsen.
• OHG-hek, staal, roestbestendig, kleur donkerblauw. Wordt alleen toegepast in het Oostelijk Havengebied."
350,"Kunstobjecten worden in stadsdeel Oost geplaatst op verzoek van derden, bewoners, ondernemers, of in het kader van projecten.","De Gebiedspool, onderdeel kunst en cultuur handelt aanvragen af, inclusief bestuurlijke afweging door het stadsdeel.

Daarbij geeft de beheerder met betrekking tot de plaatsing en het object advies over:
• Plaatsing: is het inpasbaar (qua veiligheid, verkeerssituatie, ondergrondse infrastructuur e.d.)
• Beheer: is het object en de omgeving van het object straks goed te beheren?
• Kosten: is het toekomstig beheer te bekostigen? 

Indien nodig worden parallel aan de behandeling ook deze consequenties aan het bestuur voorgelegd.

Doorgaans (tenzij anders afgesproken) is de beheerorganisatie in het stadsdeel verantwoordelijk voor het beheer van kunstobjecten. Bij het afwegen van de plaatsing worden hier reeds afspraken over gemaakt. "
351,Marktvoorzieningen worden in stadsdeel Oost aangebracht op plekken waar regelmatig (dagelijks/wekelijks) markten of evenementen worden gehouden.,"Daarbij is het wenselijk het plaatsen van kramen en het leveren van nutsvoorzieningen op een nette manier op te lossen.

Marktvoorzieningen moeten functioneel zijn en bijdragen aan een kwalitatief hoogwaardige openbare ruimte. 

Voorbeelden zijn:
• Marktankers: in de bestrating verzonken aangebrachte ogen voor het vastzetten van kramen: voorkeur heeft het aanbrengen van deze ogen in het plaatselijk toegepaste straatwerk (in plaats van in speciale stenen).
• Ondergrondse openklapbare nutskasten, voor aansluiting van energie en water; het model hiervan wordt in samenspraak met de energie- en waterleveranciers en de gebruikers van de markten vastgesteld.
• Marktvoorzieningen integraal opnemen in aanwezige objecten in de openbare ruimte, zoals lichtmasten. 

Daarbij gelden de volgende afspraken:
• Het Marktbureau is verantwoordelijk voor het toetsen en afwegen van ankers en marktkasten.
• Het Marktbureau is verantwoordelijk voor het onderhoud van de marktankers;
• De eigenaar van de ondergrondse marktkasten is verantwoordelijk voor het plaatsen, onderhouden en schoonhouden van de kast.
• Op het juist gebruik van de voorzieningen wordt door de marktmeesters toegezien."
352,Openbare toiletvoorzieningen in de openbare ruimte zijn nodig op plekken in stadsdeel Oost waar onvoldoende inpandige mogelijkheden zijn en de behoefte aan de voorzieningen aantoonbaar aanwezig is.,"Voorbeelden kunnen zijn: bij taxistandplaatsen, markten e.d.

De voorzieningen kunnen echter op veel weerstand stuiten door (vermeende) overlast (onveiligheid, geur, drukte). De plaatsing van de objecten moet daarom zeer goed worden afgewogen. 

Er geldt het volgende:
• De (permanente) objecten zijn bouwvergunningsplichtig;
• Let op voldoende sociaal toezicht;
• Let op mogelijke hinder door stank, gebruikers enz.
• Let op voldoende resterende doorloopruimte e.d.

Naast de standaard urinoirs is er op enkele plaatsen mogelijk behoefte aan modellen die ook geschikt zijn voor dames, gehandicapten en/of een grote boodschap. Ook zijn er verzinkbare urinoirs, welke bijvoorbeeld alleen tijdens uitgaansavonden kunnen worden ingezet. Goede modellen zijn op de markt verkrijgbaar, doch erg kostbaar in aanschaf en beheer, al dan niet gekoppeld aan buitenreclamecontracten. Plaatsing is alleen te overwegen nadat aanlegkosten en onderhoudskosten langjarig zijn geregeld en met een bestuurlijk besluit daarover."
353,Parkeermeters moeten in stadsdeel Oost op duidelijk zichtbare locaties worden geplaatst in gebieden met betaald autoparkeren.,"Er gelden voor de plaatsing van meters de volgende algemene eisen:
• Afweging plaatsing door de parkeerdienstverlener/handhaver in afstemming met de beheerder van de openbare ruimte.
• Op het trottoir, maar dusdanig dat voldoende loopruimte resteert (minimaal 2 meter breedte);
• Duidelijk zichtbaar vanuit de te “bedienen” parkeervakken;
• Zichtbaar vanuit omringende bewoning, i.v.m. veiligheid (kraken van meters);
• Afweging van verkeersaspecten, zoals uitzicht bij bochten.

Het standaard Amsterdamse model van de parkeermeters wordt toegepast, i.v.m. maximale herkenbaarheid, uniformiteit en uit oogpunt van efficiency in beheer (grijze stalen mast en betaalkast, blauwe lichtbak bovenop met witte P)."
354,Het stedenbouwkundig plan van de westelijke tuinsteden bestaat uit een strak raamwerk van haaks op elkaar gelegen wegen en singels en parken. Binnen dit zogenaamde ´schotse ruitpatroon´ liggen woonvelden met open bouwblokken. De hoofdinfrastructuur en het groen zijn sterk met elkaar verweven.,"Brede bomenlanen met gazon en watergangen begeleiden de hoofdassen in het gebied. Hiermee wordt als het ware het omliggende landschap naar binnen getrokken.

• Blauw
Naast beplantingen en infrastructuur maakt ook het water deel uit van de open ruimte. De belangrijkste
functie van het water is uiteraard het reguleren van het peil. Een tweede belangrijke functie van het water is die van recreatie. Daarvoor werden vaarroutes gepland tussen de oude en nieuwe stad en binnen de nieuwe wijken. Open plassen werden aangelegd voor verblijf op en aan het water. Een derde functie is die van het verhogen van de schoonheid van het stadsbeeld, waarvoor op enkele plaatsen sierwater werd gepland.

• Groen
De open bouwblokken variëren in hoogte, en vormen een compositie met het groen. De inrichting van de woonvelden kan sterk verschillen zonder dat hierdoor het strakke raamwerk van de hoofdstructuur wordt aangetast. Het groen vormt op alle schaalniveau´s een structureel onderdeel van de inrichting van de openbare ruimte en dient vele doelen. Het vormt de begeleiding van wegen, afbakening van tuinen en speelterreinen. Verder wordt het groen ingezet als middel om openbare ruimte of gebouwen te laten opvallen of juist te verhullen. Maar bovenal is het groen zo toegepast dat de bewoners van de tuinstad het rijke gevoel kregen van ´buiten te wonen´ terwijl zij zich toch in de stad bevinden. Deze grote kwaliteit komt vooral voort uit het feit dat de verschillende schaalniveaus van het groen (tuin, hof, groenstrook, parkstrook, park, landschap) naadloos in elkaar overlopen. 

•Grijs
Ook het wegennet heeft een duidelijke hiërarchische opbouw. Uit de maat van het profiel is direct de positie in de hiërarchie af te lezen. Hoe ruimer het straatprofiel, hoe belangrijker de straat. Hoe smaller het straatprofiel wordt, hoe dichter men in de buurt van huis raakt.

Opvallend is ook dat er een verband is tussen de status van een straat en de begeleiding met bomen. Hoofdwegen hebben vaak een begeleiding van bomen, 3 tot 4 rijen dik. Bij buurtwegen zijn dat vaak twee rijen. Verder omlaag in de hiërarchie wordt dit steeds minder en gaan de bomen juist een eenheid vormen met de  architectuur van de woonvelden.

Door de sterke toename van auto’s in de straten zijn inmiddels velerlei aanpassingen gedaan aan de straatprofielen, zoals toevoeging van parkeerplaatsen en inritconstructies. En door de introductie van 30 km gebieden is er feitelijk een nieuwe verkeerskundige hiërarchie over de oude heen gelegd.  Bomen zijn nog steeds een belangrijk middel om de heldere oorspronkelijke hiërarchie in stand te houden.

"
355,Overgangen van gebouw naar de straat moeten zorgvuldig worden gedetailleerd op een manier die past bij het karakter van het woonmilieu.,"Het unieke groensysteem waarbij de verschillende schaalniveaus van het groen naadloos in elkaar overgaan wordt in de huidige tijd vaak doorbroken door een te harde overgang van privé naar openbaar. Oorspronkelijk waren achtertuintjes onderdeel van het groensysteem, waarbij de overgang met lage hagen werd vormgegeven. Ook bij een nieuwe inrichting verdiend het de voorkeur om met een lage haag een achtertuin aan een hof af te scheiden. De haag met een hoogte van ca.1,50 meter, zou hoog genoeg om privacy te waarborgen als mensen in hun tuintjes zitten. Een hekwerk < 1,50  in combinatie met beplantingsvakken is ook een goede oplossing. De overgang is bij voorkeur groen en/of transparant met een hoogte van ca. 1,50. Dichte en/of hoge (>1,50 m.) oplossingen zijn ongewenst en sluiten de achtertuinen teveel af van het groensysteem."
356,Met hekwerken in de openbare ruimte dient zo terughoudend mogelijk te worden omgegaan.,"Een afscheiding d.m.v. groen (b.v. een haag) heeft de voorkeur. Rond speelplekken, vooral in de directe omgeving van de rijweg, zijn hekwerken echter onmisbaar. Als standaardhekwerk geldt een spijlenhekwerk van gecoat staal in de kleur grijs (RAL 9007). De hoogte is afhankelijk van de functie, maar bij voorkeur niet hoger dan 1m. Het hek heeft aan de bovenzijde geen uitstekende balusters en de spijlen zijn vlak en rechthoekig."
357,"Rond speelplekken, vooral in de directe omgeving van de rijweg, zijn hekwerken onmisbaar. ","Hoewel het uitgangspunt is om zo terughoudend mogelijk met hekwerken om te gaan in de openbare ruimte, zijn deze bij speelplekken in de directe omgeving van de rijbaan onmisbaar. 

Als standaardhekwerk geldt een spijlenhekwerk van gecoat staal in de kleur grijs (RAL 9007). De hoogte is afhankelijk van de functie, maar bij voorkeur niet hoger dan 1m. Het hek heeft aan de bovenzijde geen uitstekende balusters en de spijlen zijn vlak en rechthoekig."
358,"Halfverharding is geschikt voor sportvelden en als ondergrond voor speelvoorzieningen (schors, houtsnippers), maar dient verder niet of zo weinig mogelijk te worden toegepast in stadsdeel Noord.","Onder halfverhardingen wordt verstaan: verharding bestaande uit een laag ongebonden
materialen (grind, mijnsteen, schelpen, boomschors, e.d.). 

Redenen voor het beperkt toepassen van halfverhardingen:
- De meeste halfverhardingsmaterialen zijn gevoelig voor opdooien: na een vorstperiode dooit de bovenlaag, terwijl de ondergrond nog bevroren is, waardoor het water niet weg kan en er een papperig geheel ontstaat.
- Het onkruidvrij houden van halfverharding is – zonder toepassing van chemische middelen
– bijzonder intensief, vooral als het minder frequent betreden wordt.
- Halfverharding raakt gemakkelijk verspreid op andere plaatsen (gras, verhardingen) en vormt daarmee een extra risico voor de beheerder (maaimachines).

Onder halfverharding wordt geotextiel toegepast."
359,"Voor de verhardingen van markten in stadsdeel Noord gelden, in aanvulling op het centraal stedelijk beleid, specifieke voorschriften.","• Indien op de markt voetpadtegels 30 x 30 cm2 worden toegepast, dienen deze tenminste 8 cm dik te zijn.
• Het toepassen van asfalt wordt afgeraden in verband met opzuiging en daarmee samenhangend overlast door opspattend water.
• Op de markt in de verharding voorzieningen (stormankers) aanbrengen voor de standzekerheid van marktkramen
• (Ondergrondse) voorzieningen aanbrengen voor de stroomvoorzieningen voor marktkramen

Bij het ontwerp rekening houden met:
• voldoende afwatering, ten minste 2%, het kan daarbij raadzaam zijn de markt af te laten wateren naar de looppaden voor de bezoekers van de markt, tussen de kramen
• de bereikbaarheid van markten voor de marktondernemers
• de bereikbaarheid voor nood- en hulpdiensten
• de bereikbaarheid voor materieel van het stadsdeel in verband met wijkverzorging
• onder- en bovengrondse infrastructuur (water, elektra) op de markt"
360,Bij de toepassing van blauwe zones in stadsdeel Noord wordt de blauwe kleur tot stand gebracht op een duurzame wijze.,"Bij blauwe zones op een elementenverharding de blauwe kleur realiseren door toepassing van (blauwe) FG-stenen. Bij blauwe zones op een asfaltverharding de blauwe kleur aanbrengen door toepassing van thermoplast. Blauwe zones die bij wijze van proef worden aangelegd, mogen met behulp van wegenverf worden gemarkeerd."
361,Langs watergangen in stadsdeel Noord wordt een strook van minimaal 5 meter boom- en struikvrij vrijgehouden i.v.m. slootonderhoud.,
362,In verband met veiligheid en maaibaarheid worden taluds in stadsdeel Noord langs waterpartijen niet steiler aangelegd dan 1:3.,
363,Het zicht op de oevers mag in stadsdeel Noord niet belemmerd worden door beplantingvakken. ,
364,Langs de opgangen van bruggen en duikers wordt in stadsdeel Noord beveiliging aangebracht in de vorm van hekwerken en eventueel uitklimvoorzieningen.,
365,Waar mogelijk worden in stadsdeel Noord natuurlijke oevers toegepast.,
366,"Zitbanken worden in stadsdeel Noord uitsluitend geplaatst op verharding, niet in gras toepassen.",
367,Naast zitbanken worden in stadsdeel Noord altijd prullenbakken toegepast.,
368,"Toepassing van losse boom- en bloembakken is niet toegestaan in stadsdeel Noord, tenzij als anti-parkeermaatregel.",
369,De afstand tussen straatmeubilair en parkeervakken dient in stadsdeel Noord ter voorkoming van onveilige situaties en beschadiging ten minste 1 meter te bedragen.,
370,Bovengrondse voorzieningen voor nutsbedrijven dienen in stadsdeel Noord qua plaats en kleur geïntegreerd te worden in het maaiveldontwerp.,
371,"Bij plaatsing van sculpturele kunstwerken in stadsdeel Noord moet aandacht zijn voor situering, maatvoering, materiaalkeuze en informatie- en kennisoverdracht. ","Situering
•  Bij de situering uitgaan van de interactie met het publiek, de beoogde, maar ook de ongewenste.
•  Rekening houden met de bereikbaarheid voor machines en de bereikbaarheid van ondergrondse infrastructuur.
•  Bij plaatsing in water uitgaan van vorstvrije oplossingen of ijsbestendige oplossingen

Maatvoering
• De maatvoering is een gegeven. Daarbij letten op mogelijke conflicten ten gevolge van de maatvoering met elementen in de omgeving van het kunstwerk.
•  Letten op de omvang van de fundering.
•  Letten op de mogelijkheid van overgroeiende beplanting.

Materiaalkeuze
•  Het toe te passen materiaal voor sculpturele kunstwerken dient onderhoudsvrij te zijn.
• Bij watervoerende elementen kiezen worden voor vorstvrije oplossingen en hergebruik van eigen water, waardoor het waterverbruik (behoudens verwaaiing en verdamping) geminimaliseerd wordt.
• Bij plaatsing in groen of verharding en benaderbaar voor kinderen, dient het object veilig te zijn.

Informatie en kennisoverdracht
•  De beheerder dient te beschikken over de aanlegtekening, waarop staat aangegeven hoe het kunstwerk op de sokkel is gemonteerd, hoe de fundering is geconstrueerd en vooral wie de kunstenaar is van het object.
•  Er dient een overeenkomst te worden gesloten of er dienen speciale afspraken te worden gemaakt met de kunstenaar. De beheerder dient hierover te worden geïnformeerd.
•  Duidelijk dient te zijn of er sprake is of mag zijn van antigraffiti behandeling, en of speciale onderhoudsmaatregelen gewenst zijn."
372,Speelvoorzieningen in stadsdeel Noord dienen te voldoen aan het attractiebesluit.,"Valdempende ondergrond worden aangebracht onder en rond speeltoestellen en bij niveauverschillen, afhankelijk van type toestel, conform de uitgangspunten in het attractiebesluit."
373,Bij de aanleg van zandspeelplaatsen in stadsdeel Noord wordt rekening gehouden met de toegankelijkheid voor vrachtauto's.,"Dit is van belang voor het verschonen / aanvullen van zand (toegangshek, zwaarte van de verharding, doorrijbreedte tussen toestellen)."
374,Speelvoorzieningen c.q. ontmoetingsplekken voor de oudere jeugd worden in stadsdeel Noord gescheiden van speelplekken voor kleine kinderen.,
375,In stadsdeel Noord moet er een oversteekvrije route zijn van de woningen naar de speelplek voor de kleine kinderen. Speelplekken dienen in het zicht van de woningen te liggen.,Speelplek ook niet te dicht bij de rijweg of bij water situeren.
376,"Rond de speeltoestellen in stadsdeel Noord moet voldoende vrije ruimte zijn, afhankelijk van type toestel en het type ondergrond.",
377,Bij gebruik van hekwerken wordt in stadsdeel Noord geen gaas gebruikt i.v.m. vandalismegevoeligheid.,
378,Speeltoestellen in stadsdeel Noord dienen te zijn gekeurd (typekeuring cq individuele keuring).,
379,Het streven is om een openbare ruimte te krijgen die niet alleen op papier mooi is maar ook na uitvoering goed te beheren is een mooi blijft. ,De beheerkennis is gebundeld in het Handboek Beheeruitgangspunten Inrichting Openbare Ruimte (HBIOR). Het HBIOR is vanuit beheer de inbreng bij (her)inrichtingsprojecten.
380,Kunstobjecten moeten goed beheerd (kunnen) worden.,"Bij kunstwerken in de openbare ruimte dient in de ontwerpfase de verantwoordelijkheid voor en de financiering van het beheer te zijn geregeld. Een nieuw te ontwikkelen kunstwerk moet voldoen aan de volgende beheereisen: onderhoudsarm, vandalismebestendig en goed schoon te maken. Tevens moet het beheersmatig 10 jaar functioneren."
381,De stedenbouwkundige (ruimtelijke) en architectonische (gevel-) kenmerken in stadsdeel Zuid vormen in belangrijke mate de identiteit van de openbare ruimte.,"Op de basiskaart Stedenbouwkundige zones zijn vier eenheden aangegeven: 19e eeuwse ring, Gordel '20-40, AUP en Zuidas. Deze stedenbouwkundige zones liggen als opeenvolgende schillen om de binnenstad heen met uitzondering van de Zuidas. Naast de historische binnenstad zijn de 19e eeuwse ring en de Gordel '20-40 het meest bepalend voor de ruimtelijke beeldvorming van Amsterdam. De laatste decennia breidt het centrummilieu zich uit over deze gebieden. De naoorlogse gebieden van het Algemeen Uitbreidingsplan (AUP) zijn voor het grootste deel buiten de ring gelegen en hebben een tuinstadkarakter. Zij vormen rustige woongebieden met veel ruimte en groen. De hoogstedelijke Zuidas zal in de toekomst ontwikkeld worden tot het tweede centrum van Amsterdam. Daardoor wordt ook Buitenveldert (AUP) dichter bij de stad getrokken en zal hier deels een verstedelijking plaatsvinden. In de bijlagen worden per stedenbouwkundige zone de kenmerken en uitgangspunten voor inrichting van de openbare ruimte benoemd, evenals de leidende inrichtingsprincipes. Deze worden hieronder kort toegelicht.

•  19e eeuwse ring
De 19e eeuwse buurten worden gekenmerkt door een zeer hoge woningdichtheid waardoor er sprake is van een hoge parkeerdruk in de straten. In het straatprofiel komt een combinatie van langs- en schuin parkeren met smalle trottoirs veel voor. De bomen zijn over het algemeen in één van de parkeerstroken opgenomen. In de meeste straten is sprake van één richtingsverkeer. Door de grote hoeveelheid geparkeerde auto's en heel veel fietsen op de smalle trottoirs ogen de straten smal en vol en heeft de straatruimte soms weinig verblijfskwaliteit.

•  Gordel '20-'40
De straten in de gordel '20-40 worden gekenmerkt door relatief brede straten met veelal horizontaal opgebouwde 'plastische' gevels (de zogenoemde 'Amsterdamse Schoolarchitectuur') en veel ingetogen details en ornamenten (raam- en deurpartijen, daklijsten, hoekpartijen e.d.). In het stratenpatroon zijn regelmatig verbredingen opgenomen die als plantsoen en pleinen zijn ingericht. De woningdichtheid is minder hoog dan in de 19e eeuwse wijken. Bij de inrichting van de straten komt dit tot uiting in twee langsparkeerstroken en in veel gevallen een 'brede' rijbaan met tweerichtingsverkeer. De bomen zijn in het trottoir opgenomen, waardoor deze relatief breed zijn. Op verschillende plekken komen gevel- of voortuinen voor. In samenhang met de relatief korte straatlengtes geeft dit een indruk van brede straatprofielen.

•  AUP-gebieden
De naoorlogse gebieden van het Algemeen Uitbreidingsplan hebben een tuinstadkarakter waar het wonen in een groene omgeving de bijzondere kwaliteit is. Ze hebben een rastervormige stedenbouwkundige opzet met een hiërarchisch opgebouwde wegenstructuur. De bebouwing is voornamelijk gekenmerkt door repetitie van verkavelingseenheden (stempels) en de architectuur heeft veelal een nuchter en sober karakter. De openbare ruimte is gekenmerkt door veel groen. Brede, groene lanen met beeldbepalende boombeplantingen van 4 tot 8 rijen en brede watergangen zijn de markante hoofdstructuur van de openbare ruimte.

•  Zuidas
In de Zuidas ontstaat een hoogstedelijk woon- en werkgebied met een heel dichte bebouwingspercentage, veel hoogbouw en een chic en zakelijke uitstraling. Kenmerkend voor Zuidas is een rastervormige stedenbouwkundige opzet. Daarin is veel aandacht besteed aan de verbinding van de openbare ruimte met de bebouwing. De gebouwen langs de stadstraten hebben allemaal een hoge plintlaag met daarin veelal voorzieningen. De stadstraten hebben een royaal profiel met comfortabele, brede stoepen en fietspaden en op beide zijden van de weg doorgaande fietspaden."
382,De openbare ruimte in Berlage Zuid verdient speciale uitwerking.,"De openbare ruimte van voormalig stadsdeel Oud-Zuid is onderverdeeld en geclassificeerd, waarna per gebied een analyse is opgenomen welke kansen en opgaven in de openbare ruimte aan de orde zijn.  De structuur van de openbare ruimte is geanalyseerd, gebaseerd op een indeling in beelddragers, knooppunten en stedenbouwkundige ensembles (zie kaart).

Op grond hiervan is een Kansenkaart opgesteld (zie afbeelding), die plekken en relaties benoemt die in de openbare ruimte kunnen worden versterkt.

De focus met extra aandacht van de kwaliteit ligt met name op het gebied Plan Zuid van Berlage.
Plan Zuid van Berlage is Rijks beschermd stadsgezicht. Dit vraagt om een zorgvuldig handelen in de openbare ruimte. In het beleidsstuk Buitengewoon goed is dit uitgewerkt en toegelicht. Het stuk moet aanvullend op de Puccini methode worden toegepast als gebiedsgewijze uitwerking in Plan Zuid.
Doel is de kenmerkende kwaliteiten te handhaven en te versterken. Het behouden van zichtlijnen naar bijzondere gebouwen en elementen in de openbare ruimte, bijvoorbeeld kades / water en kunstwerken, verdienen aandacht. 

De profielen van de monumentale lanen dienen gehandhaafd te worden om de continuïteit van het beeld te versterken. Hierbij is een afweging te maken in relatie met afslagvakken, halteplaatsen en fietspaden. De aanwezigheid van obstakels in de groenstroken, bijvoorbeeld fietsenrekken, moet hier zoveel mogelijk vermeden worden. In de winkelstraten ligt de nadruk op het handhaven en versterken van verblijfskwaliteit, door brede trottoirs, voldoende fietsparkeerplekken in voorzieningenstroken en brede, obstakelvrije loopstroken, voldoende laad- en losplekken en veilige fietspaden.

In de woonstraten moet de identiteit zoveel mogelijk gehandhaafd worden, met symmetrische en asymmetrische profielen. Trottoirs zo breed mogelijk en parkeerstroken liggen waar mogelijk aan beide zijden van de weg. Daarbij moet naar een profielindeling worden gezocht waarin de lijnen van de verschillende eenheden zo lang mogelijk worden doorgezet. Behoud van de groenstructuur is uitgangspunt. 
"
384,De stedenbouwkundige opzet van stadsdeel West heeft ervoor gezorgd dat er relatief veel bomen in de straten staan. Dat geeft het stadsdeel een groene uitstraling. Deze specifieke kwaliteit van West moet gekoesterd worden.,"West heeft ondanks de geringe hoeveelheid groen, veel gebiedsspecifieke groene kwaliteiten. Eén van de belangrijkste is het ruime aanbod aan bomen.  Deze specifieke kwaliteit van West moet gekoesterd worden. Dit betekent dat er ruim aandacht moet zijn voor de structuur en conditie van het huidige bomenbestand, waarbij tevens gekeken wordt naar eventueel uitbreiding van het bomenbestand."
385,Er moet gezocht worden naar groene plekken om de toenemende gebruiksdruk in stadsdeel West op te vangen,"Het in stadsdeel Nieuw-West gelegen Rembrandtpark ligt het meest voor de hand, maar ook het relatief ongebruikte Frederik Hendrikplantsoen en het Bilderdijkpark komen hiervoor in aanmerking. Het is daarbij van belang om oog te hebben voor de verschillende identiteiten van de parken. De huidige inrichting, de locatie in de stad en de omwonenden geven voldoende aanleiding om over de eigen identiteit van een plek na te denken. Het Rembrandtpark is echt anders dan bijvoorbeeld het Vondelpark of Westerpark en dat moet ook zo blijven. Het Erasmuspark is de laatste tijd vooral in trek door de nieuwe horecavoorziening en de culturele evenementen. Dit gebruik willen we ook graag verder stimuleren, gezien de groeiende groep enthousiaste gebruikers. Daarnaast zijn er de kleinere parkjes, pleinen of plantsoenen die een rol kunnen vervullen in het opvangen van de gebruiksdruk op het niveau van de buurt."
386,Het zorgdragen voor directe fietsroutes naar en door de grotere parken en het metropolitane landschap is voor een stadsdeel als West van groot belang.,"De grotere groengebieden zijn voor de bewoners van West nooit ver weg. Het stadsdeel wordt immers door het Westerpark, Vondelpark en Rembrandtpark aan drie kanten omlijst door prachtige parken. Op iets grotere fietsafstand zijn de Sloterplas, Tuinen van West, het ruige gedeelte van de Brettenzone en het Amsterdamse Bos grote groengebieden met eigen kwaliteiten. Het zorgdragen voor directe fietsroutes naar en door de grotere parken en het metropolitane landschap is voor een stadsdeel als West van groot belang. Complementair aan deze lange fietsroutes, spelen kleine groene wandel- of fietsroutes een belangrijke rol in het ontsluiten van de pleinen en parken. De recreatieve beleving wordt aanzienlijk verhoogd als de routes zelf aantrekkelijk worden gemaakt."
387,Door de centrale ligging van stadsdeel West in de stad en de relatief dichte bebouwing zijn de mogelijkheden voor ecologische verbindingen zeer beperkt. Maar dat maakt de noodzaak om aandacht te besteden aan ecologie niet minder.,"De belangrijkste structuren bevinden zich aan de rand van het stadsdeel: ten noorden van de Haarlemmerweg en langs de ringspoorlijn. Vanuit hier kunnen grondgebonden dieren als muizen, egels en kleine roofdieren verder het stadsdeel intrekken. Daarnaast kan de ecologische kwaliteit in het stedelijk gebied verbeteren door op fauna afgestemde beplanting en beheer."
388,Er ligt in stadsdeel West een opgave in het verbeteren van het groen in de buurt en de straat.,"Daarbij zien bewoners weinig in een gemeenschappelijke tuin voor omwonenden in het binnenterrein. Wel liggen er kansen in het groener maken
van stenige pleinen, het verhogen van de gebruikswaarde van groenstroken en het aanleggen van geveltuinen. Door het in samenspraak met de buurt opheffen van een aantal straatparkeerplekken kan er ruimte ontstaan voor groen in de vorm van extra bomen of groenvakken. Bij het aanleggen en
beheren van groen op straatniveau kan nog vaker dan nu gebeurt een beroep worden gedaan op enthousiaste bewoners."
389,De Groenstructuurplankaart West is een ruimtelijke vertaling van de groene ambities van het stadsdeel tot 2025. De kaart laat zien welke verbeteringen in de routes of structuren en de kwaliteit van parken gewenst zijn.,"-Bomen 
Bomen zijn een beeldbepalend onderdeel van de openbare ruimte in West. De hoofdbomenstructuur in West bestaat voornamelijk uit platanen, elzen, linden en iepen. Boomsoorten die over het algemeen goed bestand zijn tegen de moeilijke groeiomstandigheden in de stad, zoals verdichting door verkeer, aanrijschade, graafwerkzaamheden en strooizout. Het zijn relatief snelle groeiers die uiteindelijke 12 tot 15 meter hoog worden en geschikt zijn voor aanplant in de brede straten.

Uitgangspunt bij herprofileringen van straten is dat gezonde en levensvatbare bomen blijven staan. Beperkte levensvatbaarheid (bv. minder dan 10 jaar) kan in de afweging met het belang van andere functies in de straat reden zijn om deze bomen te vervangen.

- Parken, pleinen en plantsoenen
Groen van stedelijk belang heeft een stadsdeel overstijgende functie. West heeft een aantal groenvoorzieningen met potentie om de enorme druk op populaire stadsparken binnen of buiten het stadsdeel op te vangen. Het in stadsdeel Nieuw-West gelegen
Rembrandtpark ligt het meest voor de hand. Maar ook het relatief ongebruikte Frederik Hendrikplantsoen komt in aanmerking. Deze parken moeten veel meer bij ‘de stad’ betrokken worden door het verwijderen van fysieke barrières. Ze moeten permanent
aantrekkelijk worden gemaakt voor verschillende soorten mensen. Dat kan door het aanbieden van een variëteit aan voorzieningen en gebruiksmogelijkheden.

Groen van stadsdeel belang heeft in eerste instantie een functie voor buurtbewoners. Deze vaak kleinere parkjes of plantsoenen kunnen nog ruimte bieden aan (nieuwe) parkactiviteiten. Een aantal kunnen aan gebruikswaarde winnen en bijdragen aan een
groenere uitstraling van de buurt. In elk van deze gevallen moet een Programma van Eisen worden opgesteld samen met de buurtbewoners. De allerkleinste parkjes (minder dan 2000m2) blijven hier buiten beschouwing. Van deze pocketparkjes wordt verondersteld dat ze vooral een functie hebben voor de bewoners in een straat.

- Tijdelijk Groen
De stad is continue in ontwikkeling en er zijn dus altijd bouwterreinen die voor korte of langere tijd braak liggen. Met de creatieve inbreng van enthousiaste buurtbewoners zijn er veel mogelijkheden voor tijdelijke groene bestemmingen. Dergelijke terreinen kunnen ook gebruikt worden om struiken en bomen die elders moeten wijken voor nieuwbouw (tijdelijk) een plek te geven. Afhankelijk van de gewenst functie moet de geschiktheid van elk terrein dat in aanmerking komt voor tijdelijk groen wel eerst onderzocht worden op bijvoorbeeld verontreiniging. Ook moeten er vooraf duidelijke kaders worden gesteld voor actieve handhaving.  Om vertraging van de geplande ontwikkeling te voorkomen moeten er afspreken worden vastgelegd over de datum waarop de tijdelijk invulling komt te vervallen. De rol van het stadsdeel is vooral faciliterend richting bewoners die met serieus uitgewerkte initiatieven komen.

- Recreatieve routes
De doorgaande regionale fietsroutes vervullen een functie in het zo rechtstreeks mogelijk ontsluiten van de grote stadsparken zoals het Westerpark, Vondelpark, Rembrandtpark en Sloterplas en verder weg gelegen landschappen als de Brettenzone,
Tuinen van West, Nieuwe Meer en Amsterdamse Bos. Vier routes doorkruisen stadsdeel West.  Vooral voor buurten met relatief weinig groen is het belangrijk om het aanwezige groen zo goed mogelijk te ontsluiten via aantrekkelijke routes. De kortere recreatieve routes voor wandelaars en soms ook fietsers zijn van groot belang om de grotere groenstructuren of pleinen te bereiken of gewoon een ommetje te maken. De routes nemen aan waarde toe als er onderweg iets te zien is of te beleven valt. Dat kan door het vergroenen van routes door aanplant van bomen of andere groenelementen of door het toevoegen van voorzieningen zoals bankjes, speel-/sporttoestellen of een horecagelegenheid.

- Ecologie
Door middel van een op de eisen van vogels en vleermuizen afgestemde beplanting en beheer kan ook de ecologische kwaliteit van stedelijk gebied worden verbeterd.  Een kwalitatief goed foerageergebied voor vleermuizen en insectenetende vogels bestaat uit een jaarrond aanbod van insecten, ongewervelden en slakachtigen. Aanplant van besdragende struiken maakt het gebied aantrekkelijker voor bessenetende vogels.

Het advies is om inheemse beplanting toe te passen. Deze is aantrekkelijker voor insecten dan beplanting met exotische soorten. Inheems groen vormt een eigen ecosysteem, met veel soorten insecten op stam, blad en vruchten. Zo is er meer voedsel voor kleine
zoogdieren, vleermuizen, amfibieën en vogels en ontstaat er een robuuster ecosysteem. De lijst met mogelijke soorten is lang. Geschikte soorten zijn in ieder geval (niet uitputtend): de (zomer/winter)eik, wilg, populier, berk, iep, esdoorn, spaanse aak of veldesdoorn. Ook kan gedacht worden aan fruitbomen: wilde appel, of oude Hollandse appel- en perenrassen. Ook de grove den is aantrekkelijk voor insecten.

Door te streven naar aaneengesloten beplanting van bomen, die verschillende groengebieden verbinden, worden verschillende foerageergebieden aan elkaar gekoppeld en worden verblijfsgebieden verbonden met foerageergebieden.

Met het ophangen van nestkastjes in parken voor bosuil, mezen, boomkruiper, boomklever,spechten, vliegenvangers kan de  broedgelegenheid worden gestimuleerd. Met het ophangen van vleermuiskasten aan bomen en huizen in de nabijheid van watergangen
worden verblijfsmogelijkheden voor deze soort verbeterd."
390,"Om de druk van het touringcarverkeer in het Toeristisch Kerngebied af te leiden en overlast en onveiligheid te voorkomen, wordt gestreefd naar spreiding van de
touringcarplaatsen over de stad.","Er is gekozen om vier hoofddoelgroepen van touringcarvervoer te identificeren met verschillende herkomst-bestemmingscombinaties en halteergedrag om zo een ruimtelijk spreidingsmodel te kunnen ontwikkelen voor de touringcarsector:
- Doelgroep I. Incidenteel groepsvervoer
- Doelgroep II. Dagexcursies
- Doelgroep III. Stadsrondritten/hop-on-hop-offritten
- Doelgroep IV. Uitgaand en inkomend pendelvervoer

De basis van het ruimtelijke spreidingsbeleid is een nieuwe categorisering van touringcarplaatsen.

Categorie 1. Touringcarhaltes
Dit zijn laad- en losplaatsen aan de openbare weg. Doel is alleen het direct in- of uitstappen van touringcarpassagiers op loopafstand van de bestemming of herkomst. Het
langer stoppen of parkeren om te wachten op passagiers is op drukke tijden uitgesloten. Touringcarhaltes zijn vrij toegankelijk voor alle touringcars. Dus in principe ook voor alle doelgroepen, zolang er direct wordt in- en uitgestapt. Na het direct afzetten en oppikken van passagiers kunnen touringcars parkeren op openbare touringcarplaatsen buiten het toeristisch kerngebied. Bij grote toeristische attracties en grote hotels stelt de wegbeheerder minimaal één touringcarhalte op loopafstand beschikbaar.

Categorie 2. Bufferplaatsen
Dit zijn plaatsen aan de openbare weg voor touringcars die wachten op vrije ruimte op een drukke touringcarhalte (categorie 1). Bufferplaatsen liggen in principe binnen een straal van 10 minuten rijden rond een drukke touringcarhalte. Medegebruik door andere voertuigen is mogelijk. Bufferplaatsen worden steeds korte tijd door touringcars (met of zonder passagiers) gebruikt, waarbij de chauffeur bij de touringcar aanwezig blijft. Bufferplaatsen gelegen aan de rand van het toeristisch kerngebied zijn niet bestemd voor parkeren.

Categorie 3. Ophaalplaatsen
Dit zijn parkeerplaatsen aan de openbare weg met als doel het ophalen van passagiers voor vertrek naar een bestemming buiten de stad. Het gaat hier om het ophalen van individuele of groepen passagiers die niet klaar staan om direct in te stappen. Touringcars zullen doorgaans in ieder geval langer dan tien minuten parkeren op ophaalplaatsen. Ophaalplaatsen zijn bestemd voor dagexcursies (doelgroep II) en voor uitgaand en inkomend pendelvervoer (doelgroep IV). Voor beide doelgroepen geldt dat de ophaalplaatsen niet alleen als plaats van vertrek (ophalen) kunnen worden gebruikt, maar ook als plaats van aankomst (uitstappen). Afhankelijk van de locatie van de ophaalplaats kan deze door dagexcursies of voor inkomend en uitgaand pendelvervoer worden gebruikt. De ontwikkeling van een ophaalplaats in de vorm van een busterminal met parkeerruimte voor 15 – 20 touringcars bestemd voor inkomend en uitgaand pendelvervoer zou een goede aanvulling zijn op de touringcarfaciliteiten in de stad. Op dit moment functioneren het Stadionplein (informeel) en Amstelstation (niet openbaar - Eurolines) als zodanig. Buiten het toeristisch kerngebied is de combinatie van ophaalplaatsen met bufferplaatsen en touringcarhaltes niet uitgesloten.

Categorie 4. Parkeerplaatsen
Dit zijn openbare parkeerplaatsen waar (lege) touringcars gedurende langere tijd (tegen betaling) kunnen parkeren, terwijl de passagiers een attractie bezoeken of in een hotel verblijven. De locatie is op loopafstand van een openbaar vervoerhalte of een verblijfsadres (hotel, restaurant) ten behoeve van de chauffeur.
"
391,In het toeristisch kerngebied touringcars wordt het aantal touringcarhaltes bevroren. Touringcars mogen op deze plaatsen zonder uitzondering alleen nog halteren voor het direct in- of uitstappen van passagiers.,"Ten behoeve van een duidelijk en effectief touringcarbeleid worden de grenzen van het toeristisch kerngebied touringcars vastgelegd (zie figuur 6. Touringcargebieden). Dit gebied is de belangrijkste toeristische bestemming in de stad en heeft een zeer beperkte openbare ruimte voor routes en haltes. In het toeristisch kerngebied touringcars wordt het aantal touringcarhaltes bevroren. Touringcars mogen op deze plaatsen zonder uitzondering alleen nog halteren voor het direct in- of uitstappen van passagiers. Alle touringcarhaltes in het toeristisch kerngebied zijn vrij toegankelijk voor alle touringcars.

Het halteren in het toeristisch kerngebied touringcars voor het ophalen van passagiers wordt ontmoedigd, voor zover deze doelgroepen niet direct allemaal in kunnen of willen stappen. Het ophalen van groepen passagiers die bijvoorbeeld direct uit een rondvaart in de bus stappen is dus toegestaan. Maar touringcars, die groepen passagiers ophalen die niet gelijktijdig kunnen of willen instappen, worden geweerd."
392,In een straal van circa 10 minuten rijden rond drukke touringcarhaltes is ruimte voor bufferplaatsen.,Deze touringcarplaatsen kunnen gebruikt worden voor het bufferen (wachten) ten behoeve van een beschikbare plek op een drukke touringcarhalte. Gebruik van deze plaatsen voor het ophalen van passagiers is toegestaan als de locatie en het gebruik van de touringcarplaats dit toestaan.
393,Buiten het kerngebied voor touringcars en de bufferzone is ruimte voor (nieuwe) ophaalplaatsen en parkeerplaatsen.,"Er wordt onderscheid gemaakt tussen ophaalplaatsen voor dagexcursies en pendelvervoer. Voor dagexcursies liggen de ophaalplaatsen op loopafstand van het
herkomstadres of van een openbaar vervoerhalte en voor pendelvervoer liggen de ophaalplaatsen op locaties die goed bereikbaar zijn met openbaar vervoer (trein- of
metro) en auto. Het is gewenst om dit pendelvervoer in het gebied buiten de A-10 af te handelen, zodat de verkeersdruk op het gebied binnen de A-10 niet onnodig toeneemt. Initiatief, ontwikkeling en exploitatie van een ophaalplaats in de vorm van een busterminal laat de gemeente over aan touringcarsector of toeristisch bedrijfsleven. 

Beschikbare touringcarplaatsen buiten het toeristisch kerngebied, die niet nabij attracties of grote hotels liggen, kunnen worden gebruikt als parkeerplaatsen, maar ook als ophaalplaatsen voor de inkomende en uitgaande pendel. Ophaalplaatsen buiten het toeristisch kerngebied zijn interessant voor stadsdelen die meer toeristen willen trekken. Bijvoorbeeld een ophaalplaats nabij een halte van een veerverbinding over het IJ in Noord trekt toeristen naar de noordelijke IJoever."
394,"Omdat er geen groei meer mogelijk is van het aantal touringcarhaltes in het toeristisch kerngebied, moet een mogelijke nieuwe vraag naar touringcarplaatsen en de eventuele verplaatsing van bestaande touringcarplaatsen worden gericht op locaties buiten dit gebied.","Hiertoe stelt het stadsbestuur een kaart vast met ‘zoekgebieden’ (zie figuur 6), waar alternatieve of nieuwe locaties voor touringcarplaatsen gezocht kunnen worden.
Ook bij de bouw van nieuwe grote toeristische attracties en grote hotels moet een haltelocatie voor minimaal één touringcar gevonden worden, nabij de bestemming. Dit is een opgave voor de wegbeheerder in overleg met de touringcarsector en de betreffende bestemming.

Het zoeken naar een concrete locatie vindt plaats, indien een partij uit de toeristische sector, het stadsdeel of de gemeente daartoe verzoekt. De wegbeheerder of
gebiedsbeheerder (meestal het stadsdeel) bepaalt na overleg met de touringcarsector of, en zo ja welke locaties geschikt zijn voor de aanleg van touringcarplaatsen en of deze wordt gebruikt als touringcarhaltes, buffer-, ophaal- of parkeerplaats of als een combinatie hiervan."
395,De stad kent een aantal halteplaatsen voor het openbaar vervoer die niet dagelijks door bus- of tramlijnen worden gebruikt.  Deze halteplaatsen zouden in aanmerking kunnen komen voor gebruik als bufferplaats voor touringcars.,"Ook bushaltes die alleen ’s nachts worden gebruikt door nachtbuslijnen zouden overdag beschikbaar kunnen worden gesteld als bufferplaatsen voor touringcars.

Het aanwijzen van openbaar vervoerhaltes tot bufferplaats is een bevoegdheid van het stadsdeel (bushaltes) of het gemeentebestuur (tramhaltes) en behoeft advies van de stadsregio. De stadsregio heeft aangegeven dit alleen toe te staan op voorwaarde dat elke touringcar direct vertrekt, zodra een bus van het reguliere openbaar vervoer de halteplaats wil gebruiken. De chauffeur moet daarom steeds bij de touringcar aanwezig blijven. Omdat bufferplaatsen alleen worden gebruikt om te wachten tot er vrije ruimte is op een drukke touringcarplaats, moet de touringcarchauffeur in principe kunnen garanderen direct te vertrekken voor een openbaar vervoerbus. Wegbeheerders (stadsdelen) hebben aangegeven dit ook als voorwaarde te stellen en de mogelijkheden en aanvullende voorwaarden te willen onderzoeken."
396,"Klimaatverandering betekent dat Amsterdam zich moet voorbereiden op toename in extreme neerslag, hitte, droogte en gevolgen van overstromingen. ","Klimaatverandering betekent dat Amsterdam steed vaker te maken krijgt met extreme neerslag, hitte, droogte en de gevolgen van overstromingen. Door
ruimtelijke klimaatadaptatie, het aanpassen van de bebouwde en onbebouwde ruimte, is het mogelijk om de impact van de extremen te beperken. De
inrichting van de openbare ruimte is daarmee in grote mate bepalend voor de klimaatbestendigheid van de stad. Het op grote en kleine schaal toepassen van klimaatadaptatie in ruimtelijke plannen is in lijn met de duurzaamheidsovertuigingen van de Puccinimethode.

Voor het klimaatbestendig inrichten van de openbare ruimte is de verhouding tussen verharding en groen essentieel. Bij een juiste locatiekeuze en goede detaillering van de overgang tussen verharding en groen in alle plannen van de stad, kan de stad sta voor stap beter omgaan met de toenemende extreme weersomstandigheden. Zodoende is een sterke relatie tussen Puccinimethode Rood (verharding) en Puccinimethode Groen essentieel voor het creëren van een leefbare, veilige en toekomstbestendige stad.

Overstromingen, wateroverlast, droogte en hitte zijn de vier thema’s om rekening mee te houden in de openbare ruimte."
397,"Amsterdam wil een toegankelijke stad zijn. Dat betekent dat mensen met kinderwagens, rolstoelen en rollators en dat ouderen en mensen met een visuele beperking ook van de openbare ruimte gebruik moeten kunnen maken.","In algemene zin gelden de volgende uitgangspunten:
• Voor de toepassing van blindegeleidelijnen bestaat een separate handleiding (Handleiding geleidelijnen Amsterdam, te vinden via https://hior.amsterdam.nl). In Handboek Rood zijn onder 11.1.4 de verschillende onderdelen van geleidelijnen opgenomen en toegelicht;
• Voor de specifieke materialen voor blindegeleidelijnen zie H15 van het Handboek Rood, Materiaaloverzicht voor de standaard beschikbare typen, inclusief productcodes;
• In algemene zin is het van groot belang dat daar waar oversteken zijn het maaiveld zo veel mogelijk gelijkvloers wordt aangelegd. Een paar centimeter kan al veel verschil maken! Sommige hoogteverschillen zijn om technische redenen onvermijdelijk maar we minimaliseren deze zo veel mogelijk. Denk bijv. aan de klik: in praktijk valt die vaak, ook na zettingen, te hoog uit. Onnodige hoogteverschillen ter plaatse van de oversteken kunnen o.a. voorkomen worden door ter plaatse van oversteken geen kolken te plaatsen: Handboek Rood gaat al uit van dit principe;
• Als algemeen principe gaan we er nu van uit dat we verloopbanden en verlaagde banden gebruiken bij rechtstanden (dit zijn banden zonder zwaard, meestal met vellingkant). In bochten verlagen we de trottoirband met reguliere bochtbanden omdat het niet haalbaar is voor alle mogelijke bochtstralen verloopbanden en lage banden (zonder zwaard, met vellingkant etc) te laten ontwikkelen. In praktijk blijkt dat tegen een band met zwaard aanstraten, veelal met een rollaag van keiformaat, goed mogelijk is;
• Er is een klein hoogteverschil tussen trottoir en vrijliggend fietspad. Dit gebeurt enerzijds om te voorkomen dat de voetgangers door fietsers, of bromfietsers, omver worden gereden, anderzijds omdat het hoogteverschil voor blinden als geleiding werkt. Het bakent de ruimte af waarbinnen ze zich veilig kunnen voortbewegen;
• In dit Handboek wordt als basis uitgegaan van 5 cm hoogteverschil tussen bovenzijde opsluitband en rood asfalt. In geval er een afwateringsgoot in het fietspad moet worden opgenomen, wordt een kleiner hoogteverschil gehanteerd van 2 cm; de goot ligt dan lager waardoor het gemiddelde hoogteverschil ca 4 cm wordt. Zie hiervoor de verdere detaillering in Handboek Rood, H 14, A 50 3.4, 3.5 en 3.6 en C1. N.B.: d.d. november 2021 wordt onderzocht hoe we de fietspadbanden nog 'vergevingsgezinder' kunnen maken. In 2022 hopen we de resultaten van dat onderzoek te verwerken in dit Handboek;
• In het Handboek Rood, H11, is ook de basisinrichting voor de bus-, tram- en combihaltes opgenomen. Hierbij worden de vastgestelde tPvE’s van die haltes als uitgangspunt gebruikt: toegankelijkheid is zodoende integraal meegenomen;
• Bij trottoirs smaller dan 90 cm, met name bij puntvernauwingen, kunnen trottoirs omlaag worden gebracht; zie voor de uitwerking hiervan par. 11.1.3;
• Bij erfinrichtingen, zie H7 van het Handboek Rood, worden noodzakelijkerwijs goten gebruikt die soms lastig oversteekbaar blijken; goed opletten dus bij aanleg en, redenerend vanuit toegankelijkheid, verdient de toepassing van één goot niet twee, de voorkeur;
• Daar waar sprake is van brede kades waar echt gelopen kan en/of moet worden langs het water is het wel mogelijk een laag buishekje aan te brengen.

"
398,"Voor de inrichting van buurtpleinen is binnen de Puccinimethode een breder palet aan materialen beschikbaar, waarmee buurtpleinen zich (subtiel) kunnen onderscheiden van de omliggende straten. ","Het kan gaan om goed gedefinieerde ruimtes die echt als ‘plein’ bekend staan maar het kunnen ook ruimten/plekken -heel soms winkelstraten- zijn die om verschillende redenen niet direct thuishoren bij de standaardinrichting van de omliggende straten. Denk dan aan verbredingen van trottoirs, straathoeken waar extra ruimte is etc. Voor de meeste van deze plekken geldt dat ze ook van speciale betekenis zijn voor de omliggende wijk of buurt door de aanwezigheid van een bepaalde functie of karakteristiek en dat het primaat voor de inrichting ligt bij ‘verblijf’ niet ‘doorstroming’ (van verkeer). 

In het geval dat een ‘buurtplein’ met een standaardinrichting niet goed tot zijn recht komt kan een (subtiel) onderscheid met de omgeving gepast zijn. Daarom is voor de inrichting van buurtpleinen een breder palet aan materialen beschikbaar. Het zijn materialen die goed aansluiten op de standaard (bijv. in maatvoering) en die al langere tijd succesvol in de stad worden toegepast.  De uitzondering kan lopen van ‘kleine uitzondering’ tot ‘grote uitzondering’ op de standaard.

Onder ‘kleine uitzondering’ verstaan we: 
• Als basis dient gewerkt te worden met maximaal twee hoofd materialen.
• De maatvoering redeneert altijd vanuit veelvouden  van de toegepaste materialen.
• Betontegels 30x30 en 30x15, ook in de ‘luxe’ en ‘extra’ varianten.
• Gebakken klinkers: keiformaat, dikformaat, waalformaat, lingeformaat, alle kleuren, bezand en onbezand.
• Betonbanden zijn standaard: 130/150 en 280/300 zijn beide toegestaan.
• Afwateringsprincipes en kolken zijn conform standaard.
• Boomspiegelplinten zijn conform standaard.
• Meubilair en verlichting zijn conform standaard. 

‘Kleine uitzonderingen’ worden ter goedkeuring van de locatie en het type kleine uitzondering voorgelegd aan de commissie Puccinimethode en hoeven daarna in principe niet meer terug te komen met de verdere uitwerking.

Onder ‘sterke uitzondering’ verstaan we: 
• Als vertrekpunt dient gewerkt te worden met maximaal 2 hoofdmaterialen maar materialen kunnen worden toegevoegd zolang het totaal rustig en overzichtelijk blijft.
• De maatvoering redeneert altijd vanuit veelvouden van de toegepaste materialen.
• Materialen en inrichtingsprincipes uit de categorie ‘kleine uitzondering’ zin toegestaan. 
• ‘IJburg graniet’, 140x200, bovenzijde (eventueel) gezaagd, andere zijden gekloofd, principe mix 2/3 grijs en 1/3 geel.
•  ‘Granietkeitjes’, 100x100, alle zijden gekloofd, bovenzijde eventueel gezaagd. 
• ‘Breeksteen graniet’: dikformaat 65x200, boven en onderzijde gekloofd, zijkanten gezaagd.
• N.B.: Indien in de vloer als hoofdmateriaal natuursteen zit zijn de banden (ook van boomspiegelplinten) van hetzelfde natuursteen (eventueel in een andere bewerking).
• Meubilair en verlichting kan met goede argumentatie van standaard worden afgeweken maar alleen na goedkeuring door commissie Puccinimethode. 

‘Grote uitzonderingen’ moeten na goedkeuring van de locatie en het type uitzondering met de verdere uitwerking nog terugkomen bij de Commissie Puccinimethode. 
N.B.: Of en hoe alle hierboven voorgestelde extra materialen onderdeel uit gaan maken van nieuwe raamcontracten, wordt nog bekeken. Bij de beoordeling van de uitzondering in de commissie Puccinimethode kan eveneens worden bekeken en afgesproken hoe het afwijkende materiaal kan worden ingekocht of geleverd.
"
399,"50 kilometer per uur straten worden ontworpen conform de 'Standaard voor het Amsterdamse Straatbeeld, Handboek Rood' (onderdeel van de Puccinimethode).","Voor 50 km/uur straten bevat het Handboek Rood de volgende standaard uitwerkingen, inclusief voorwaarden voor toepassing:
•  Klassiek 1: trottoirkolken, tonrond
•  Klassiek 2: straatkolken 45 x 30, met molgoot 
•  Klassiek 3: straatkolken 44 x 20, met verlaagde tussenband 
•  Modern: straatkolken 45 x 20, parkeren op trottoir (30 x 30 betontegels)
•  Modern straatkolken 45 x 20, parkeren op trottoir (dikformaat klinkers) 
•  Klassiek 1 met tram

Enkele impressies van uitwerkingen uit het Handboek Rood zijn bijgevoegd (ter illustratie, niet uitputtend)."
400,"30 kilometer per uur straten worden ontworpen conform de 'Standaard voor het Amsterdamse Straatbeeld, Handboek Rood' (onderdeel van de Puccinimethode).","Voor 30 km/uur straten bevat het Handboek Rood de volgende standaard uitwerkingen, inclusief voorwaarden voor toepassing:
• 30 km/uur, Klassiek 1: trottoirkolken, tonrond4.3 30 km/uur, Klassiek 2: straatkolk 45 x 30, met molgoot
• 30 km/uur, Klassiek 3: straatkolk 45 x 20, met verlaagde band
• 30 km/uur, Klassiek 3: straatkolk 45 x 20, met verlaagde band, maximaal vergroend
• 30 km/uur, Modern: straatkolk 45 x 20, parkeren op trottoir (30 x 30 betontegels)
• 30 km/uur, Modern: straatkolk 45 x 20, parkeren op trottoir (dikformaat klinkers)
• Buurtstraat (<30 km/uur): 8 m breed, symmetrisch
• Buurtstraat (<30 km/uur): 10 m breed, symmetrisch
• 3 Buurtstraat (<30 km/uur): 10 m breed, asymmetrisch
• Buurtstraat (<30 km/uur): 12 m breed, symmetrisch
• Buurtstraat (<30 km/uur): 12 m breed, maximaal asymmetrisch
• Buurtstraat (<30 km/uur): 15+ m breed, symmetrisch
• Buurtstraat (<30 km/uur): 15+ m breed, licht asymmetrisch
• Buurtstraat (<30 km/uur): 15+ m breed, maximaal asymmetrisch
• Afwegingskader fietsstraten
• Fietsstraat met autoverkeer in 1 of 2 richtingen
• Fietsstraat met vrijliggende OV-baan
• Extra fietsvoorzieningen
• Winkelstraat, 30 km/uur, met tram en fietsstroken

Aandachtspunten voor de inrichting van de binnenstad: 
• In stadsdeel Centrum worden in 30 km/uur straten trottoirbanden van 30cm toegepast. In geval van granieten banden zijn de speciale boomkransen
(nr 80) voor model Modern niet beschikbaar in graniet: er dient dan gewerkt te worden met de bekende vierkante granieten boomkransen van Centrum. In geval
van toepassing van betonnen Puccinimethodebanden, bijv. in de Jordaan, dan kan boomkrans nr. 80 wel toegepast worden.
• Model klassiek 3 in niet beschikbaar voor die delen van Centrum die worden uitgevoerd met granieten banden omdat de specifieke passtukken daarvoor alleen beschikbaar zijn in beton.

Enkele impressies van uitwerkingen uit het Handboek Rood zijn bijgevoegd (ter illustratie, niet uitputtend)."
401,"In stadsdeel Centrum worden in 30 km/uur straten trottoirbanden van 30cm toegepast. In de rest van de stad worden de standaard 15cm banden toegepast in 30km/uur straten. 
","In grote delen van de binnenstad geldt dat de trottoirbanden in natuursteen worden uitgevoerd. Conform het (inmiddels ingetrokken)  HIOR Centrum geldt dat in de Jordaan, de plantagebuurt en de Oostelijke eilanden geen natuurstenen banden worden toegepast. Het kaartje ‘Hardsteen / betonbanden en bijzondere plekken’ uit het oude HIOR Centrum kan hiervoor als richtlijn dienen. In september 2019 is echter via actualisatie van het Handboek Rood van de Puccinimethode besloten over te stappen van hardsteen op graniet.  

In het geval  dat in de binnenstad  granieten banden worden gebruikt, wordt ook de eventuele boomkrans in graniet uitgevoerd. In geval dit betonnen Puccinimethodebanden (28/30) zijn, bijv. in de Jordaan, wordt ook de boomkrans uitgevoerd met een standaard boomkrans uit de Puccinimethode. Langs de grachten van stadsdeel Centrum wordt ook gewerkt met (granieten) banden: 30cm banden langs de trottoirzijde en, indien aanwezig, 20 cm banden aan de kadezijde. Ook de boomkransen, indien aanwezig, zijn van graniet en vierkant.
"
402,"Kades en grachten worden ontworpen conform de 'Standaard voor het Amsterdamse Straatbeeld, Handboek Rood' (onderdeel van de Puccinimethode).","Voor kades en grachten bevat het Handboek Rood de volgende standaard uitwerkingen, inclusief voorwaarden voor toepassing:
• Kade in twee delen: op één oor (ca 9 meter)
• Kade in twee delen: tonrond (ca 9 meter)
• Kade in drie delen: met molgoot, trottoir langs kade (ca 9 meter) 
• Kade in drie delen: met molgoot, langsparkeren langs kade (ca 9 meter)
• Kade in drie delen: met molgoot, diagonaal langsparkeren langs kade (ca 12 meter) 
• Kade in vier delen: met molgoot, langsparkeren aan band, gestoken parkeren langs kade (ca 15 meter)

Enkele impressies van uitwerkingen uit het Handboek Rood zijn bijgevoegd (ter illustratie, niet uitputtend).
"
403,"Erven kennen we binnen het Handboek Rood van de Puccinimethode in twee smaken: de echte woon- of winkelerven en stegen. Een erfinrichting in een steeg (of zeer smalle straat)
passen we toe indien er onvoldoende ruimte is voor een opdeling van de ruimte in een rijbaan en trottoirs. Een echt erf passen we alleen toe wanneer de openbare ruimte in samenhang met zijn stedenbouwkundige omgeving is ontworpen of als er voldoende ruimte is.","Bij erven gaat het primair om het ontwerpen van een goede verblijfsruimte. De inrichting mag er dus niet uitzien als verkeersruimte. Dat betekent dat er zo veel mogelijk voorkomen moet worden dat er een ‘gebaand’ wegbeeld ontstaat (geen duidelijke indeling in rijweg en trottoir). Automobilisten en fietsers mogen in een erf ook niet de indruk krijgen dat zij de belangrijkste gebruikers zijn (alleen bestemmingsverkeer en lage intensiteit). Integendeel, de inrichting van een erf moet duidelijk maken dat verkeer ‘te gast’ is. De ruimte waarin men zich bevindt is niet primair bedoeld voor het (auto)verkeer, maar voor wandelaars, voetgangers en spelende kinderen.

Een goed ingericht erf is een samenspel tussen de stedenbouwkundige opzet en de inrichting van de openbare ruimte. De inrichting kent onderbrekingen en geen (lange) rechtstanden (maximale rechtstand circa 50 m). Zodoende is het omvormen van een gewone (bestaande) straat met indeling in rijbaan en trottoirs tot erf is vaak zeer moeilijk, zeer kostbaar of zelfs niet mogelijk. De stedenbouwkundige context (bijvoorbeeld lange rechtstanden) is in die bestaande situaties namelijk een gegeven. Lokale, korte uitzonderingen met een duidelijke aanleiding zoals bijvoorbeeld een school zijn soms mogelijk. Een erf heeft maat nodig: vanaf circa 18 meter kan een straat goed als erf worden ingericht.

Gezien de zeer locatiespecifieke inrichting van erven zijn voor de inrichting ervan in dit Handboek geen uitwerkingen opgenomen zoals voor ‘standaard’ straten en kruispunten. Wel zijn enkele
ontwerpuitgangspunten, inrichtingselementen en een aantal gewenste en minder gewenste voorbeelden, met korte toelichting, opgenomen.
• Elementen (groenvakken, bomen, fiets-/ autoparkeren) vrij/los plaatsen in de openbare ruimte, geen lineaire inrichting;
• Maaiveld op één niveau, geen trottoirbanden, voorkomen suggestie van een rijbaan/30-straat;
• Straatkolken in één of twee lijngoten of matras;
• Het waterbergend vermogen van dit type erfinrichtingen is vrij beperkt. Zodoende opletten met toepassing ervan i.v.m. Rainproof. Eventueel andere bovengrondse en ondergrondse maatregelen inzetten om vastgestelde ambitie van 60 mm/u zonder schade te halen;
• Voor materiaalgebruik wordt verwezen naar de Vloerkaart Puccinimethode. Het in de vloerkaart voorgeschreven materiaal voor de rijbaan is leidend voor de totale verharding van een erf, waarmee erven over het algemeen in klinkers worden uitgevoerd.
• Standaard inrichtingselementen:
- Parkeervak (witte lijn met P-tegel)
- Groenvak
- Inrit, aansluiting op 50 of 30 straat (inritbanden, alleen omhoog)

Omdat er voor erven geen standaarden bestaan binnen de Puccinimethode moeten plannen met een erfinrichting voorlopig ter advisering aan de Commissie Puccinimethode worden voorgelegd. Een erf is dus per defintie een afwijking van de standaard."
404,"Stegen worden ontworpen conform de 'Standaard voor het Amsterdamse Straatbeeld, Handboek Rood' (onderdeel van de Puccinimethode).","Voor stegen bevat het Handboek Rood de volgende standaard uitwerkingen, inclusief voorwaarden voor toepassing:
• Steeg met molgoot in midden: met 45 x 20 straatkolk, gebakken dikformaat
• Steeg met molgoot in midden: met 45 x 30 straatkolk, 30 x 30 tegels
• Steeg met twee molgoten: met 45 x 20 straatkolk, gebakken dikformaat
• Steeg met twee molgoten: met 45 x 30 straatkolk, 30x15 tegels
• Smalle steeg met 30 x 30 straatkolk, geen molgoot

Enkele impressies van uitwerkingen uit het Handboek Rood zijn bijgevoegd  (ter illustratie, niet uitputtend)."
405,"Kruisingen worden ontworpen conform de 'Standaard voor het Amsterdamse Straatbeeld, Handboek Rood' (onderdeel van de Puccinimethode).","Voor kruisingen bevat het Handboek Rood de volgende standaard uitwerkingen, inclusief voorwaarden voor toepassing:
• Kruising 30 x 30
• Kruising buurtstraten (optioneel)
• Kruising 30 x 50: met vrijliggend fietspad, doorlopende banden of puntstukverloopbanden, blokmarkering binnen fietspad
• Kruising 30 x 50: met vrijliggend fietspad, doorlopende banden of puntstukverloopbanden, blokmarkering buiten fietspad
• Kruising 30 x 50: 50 km/uur straat met fietsstrook
• Kruising 30 x 50: met uitritconstructie (geen verkeerslichten)
• Kruising 50 x 50: met doorlopende band, blokmarkering binnen fietspad
• Kruising 50 x 50 met puntstukverloopbanden, blokmarkering binnen fietspad
• Kruising 30 x fietsstraat: met uitritconstructie
• Kruising fietsstraat x 30: met voorrangsaansluiting asfalt
• Kruising fietsstraat x 30: met vorrangsaansluiting klinkers

Enkele impressies van uitwerkingen uit het Handboek Rood zijn hieronder als afbeelding ingevoegd (ter illustratie, niet uitputtend)."
406,"De detaillering van straten, erven, stegen, grachten en pleinen wordt uitgevoerd conform de 'Standaard voor het Amsterdamse Straatbeeld, Handboek Rood' (onderdeel van de Puccinimethode).","Het Handboek Rood bevat een overzicht van alle standaarddetails voor:
• Afwatering
• Parkeeroplossingen 
• Fietspaden en -stroken
• Drempelconstructies
• Groenvakken
• Kruisingsdetails
• Wegmarkeringen
• Straatwerk om objecten

Enkele impressies van uitwerkingen uit het Handboek Rood zijn hieronder als afbeelding ingevoegd (ter illustratie, niet uitputtend).
"
407,"Speciale straatonderdelen - waaronder trottoirbandverlagingen, bushaltes, tramhaltes, geveltuinen en vluchtheuvels worden ontworpen conform de 'Standaard voor het Amsterdamse Straatbeeld, Handboek Rood' (onderdeel van de Puccinimethode).","Voor speciale straatonderdelen bevat het Handboek Rood de volgende standaard uitwerkingen, inclusief voorwaarden voor toepassing:
• Toegankelijkheid: trottoirbandverlaging bij rechtstand
• Toegankelijkheid: trottoirbandverlaging in bocht
• Toegankelijkheid: smalle trottoirs
• Toegankelijkheid: invalidenwoning
• Toegankelijkheid: geleidelijnen
• Tramhalte
• Tram/bus combinatiehalte
• Bushalte
• Middeneilanden en vluchtheuvels
• Inritconstructies: naar parkeergarages etc, in 30x30 betontegels
• Inritconstructies: naar parkeergarages etc, in dikformaat klinkers
• Ondergrondse afvalcontainers
• Geveltuinen

Enkele impressies van uitwerkingen uit het Handboek Rood zijn hieronder als afbeelding ingevoegd (ter illustratie, niet uitputtend)."
408,Kroon- en Ritterarmaturen worden in de binnenstad toegepast. Het type armatuur per straat is vastgelegd op kaart. ,"In de  'Standaard voor het Amsterdamse Straatbeeld, Handboek Rood' (onderdeel van de Puccinimethode) is vastgelegd in welke straten de Kroon wordt toegepast en waar de Ritter. Zie bijgevoegde kaart. "
409,De Puccinimethode afvalbak (100 en 200 liter) en de persbak (1000 liter) zijn de standaard in de Amsterdamse openbare ruimte.,"De 100 en 200 liter bak is door de gemeente ontworpen, waarbij gebruiksvriendelijkheid centraal stond. De bak heeft geen dichte klep, maar een kap met twee ruime openingen, zodat afval makkelijk in de bak gegooid kan worden. Dit stimulleert het gebruik er van, waardoor er minder zwerfvuil op straat belandt. Deze kap zorgt er ook voor dat de bakken niet worden volgestopt met zakken huisvuil en voorkomt dat vogels het afval uit de bak pikken. 

Bij het plaatsen van afvalbakken en de keuze voor het type afvalbak houden we altijd rekening met de omgeving. Grofweg kan voor de plaatsing van afvalbakken een indeling in vier gebiedstypen worden gemaakt:
• Gebieden met een hoge gebruiksintensiteit (o.a. pleinen/parken/hoofd- en plusnet Voetganger);
• Gebieden met een lage gebruiksintensiteit (woonstraten, bedrijventerreinen, etc.);
• ‘Altijd-een-afvalbak’ locaties (bankjes, speelplaatsen, etc.);
• Uitzonderingsgebieden (stadsstranden, evenemententerreinen, etc.);

De plaatsingscriteria voor afvalbakken per gebied zijn uitgewerkt in de notitie ‘Keuze en plaatsing afvalbakken in de Amsterdamse Openbare Ruimte’. In gebieden met een hoge gebruiksintensiteit kan bij uitzondering ook gebruik gemaakt worden van afvalbakken met een hogere attentiewaarde. Deze bakken onderscheiden zich door hun felle kleuraccenten van de omgeving, waardoor ze beter zichtbaar zijn. Plaatsing van afvalbakken met een hogere attentiewaarde is alleen toegestaan als een plaatsingsplan wordt gemaakt, waarbij voldaan wordt aan de voorwaarden uit de notitie ‘Keuze en plaatsing afvalbakken in de Amsterdamse Openbare Ruimte’. Dat betekent onder meer dat attentie verhogende afvalbakken niet toegepast worden in kerngebied van het UNESCO werelderfgoed. Attentie verhogende afvalbakken worden ook niet toegepast voor of tegen (de gevel van) bouwwerken met een belangrijke historische, culturele en beeldbepalende waarde. Plaatsingsplannen voor de attentie verhogende bakken wordt vastgesteld in de Stuurgroep Inrichting Openbare Ruimte (SIOR)."
410,In heel Amsterdam wordt één type ondergrondse afvalcontainers toegepast.,"De “zuil” van deze containers, het gedeelte dat zichtbaar is boven het maaiveld, is uitgevoerd in Amsterdamse stijl, in donkergrijs en voorzien van de drie andreaskruisen. Het ontwerp en de aanbeseding daarvan in 2014 zijn de uitkomst van een samenwerking tussen de zeven stadsdelen. De standaardisatie van het model draagt bij aan de gebruiksvriendelijkheid en de beheerbaarheid van de ondergrondse containers en zorgt tevens voor een eenduidig straatbeeld."
411,"In Amsterdam worden drie standaard typen fietsparkeervoorzieningen gehanteerd, plus speciale vakken voor scooters. ","In Amsterdam bestaan veel soorten fietsparkeervoorzieningen. Het is tijd het aantal terug te dringen. Hiervan uitgaande stellen we  in Puccini drie typen voor.

De eerste en wellicht meest bekende is het 'nietje'. Van de verschillende parkeervoorzieningen wordt het nietje qua gebruiksgemak door fietsers het hoogst gewaardeerd. Een nietje kan het beste worden toegepast op locaties waar er voldoende kunnen worden geplaatst om aan de parkeerbehoefte te voldoen. Twee fietsen aan één nietje zorgt voor een net beeld; meerdere fietsen aan een nietje is snel rommelig. Er zijn twee formaten: 60 en 90 cm breed; ze zijn altijd voorzien van een 'tussenstang'.

De tweede betreft het fietsenrek. Op drukke locaties met beperkte openbare ruimte geven rekken meer structuur en efficiënter ruimtegebruik. Gestreefd wordt naar uniformiteit in de rekken. Hiervoor wordt een Amsterdams fietsenrek ontwikkeld, dat in 2022 wordt geïntroduceerd. Tot die tijd moeten commercieel verkrijgbare rekken worden toegepast; in een straat wordt één type toegepast.

Derde parkeervoorziening is het 'fietsenvak'. Een fietsvak wordt toegepast voor het faciliteren van kort parkeren op drukke locaties met piekmomenten, zoals bij winkels, markten en horeca. Vakken zijn minimaal 200 x 200 cm en maximaal 200 x 1000 cm (210 bij tegels). Een vak bestaat uit een doorgetrokken witte band, van hetzelfde materiaal als de rest van de straat/stoep (ingestraat); bij plaatsing langs een trottoirband is het vak aan die zijde open. Bij winderige locaties kunnen aan weerskanten twee nietjes per vak geplaatst worden om omvallen tegen te gaan. Fietsvakken worden voorzien van fietsparkeertegels; zie voor de uitwerking H14 Details, G Wegmarkeringen. Er zijn verschillende tegels; welke moet worden toegepast, wordt toegelicht in par. 13.5.5 van het Handboek Rood. De kleur van de tegels (grijs of groen) is per gebied te vinden op een digitale kaart: https://www.arcgis.com/apps/dashboards/e5fc1a1bfbbe4cf58353eab0c07955eb

Het boekje 'Plaatsingscriteria Fietsparkeren (2020)' - hieronder te downloaden- bevat nadere voorschriften voor de plaatsing en aanleg van fietsnietjes, fietsenrekken en fietsvakken. 

Scootereigenaren vinden het plezierig om hun scooter te kunnen parkeren in een speciaal vak, zonder kans op beschadiging door omvallende fietsen. Bovendien worden blokkades door geparkeerde scooters voorkomen. Een scootervak bestaat uit een vlak van 200 x 500 of 200 x 1000 cm (210 bij tegels) met om de 75 cm een witte lijnaanzet, zodat iedere scooter z’n eigen plekje heeft. Ook scootervakken worden voorzien van parkeertegels; zie voor de uitwerking H14 Details, G Wegmarkeringen. Er zijn verschillende tegels; welke moet worden toegepast, wordt toegelicht in 13.5.5. De kleur van de tegels (grijs of groen) is per gebied te vinden op een kaart: https://www.arcgis.com/apps/dashboards/e5fc1a1bfbbe4cf58353eab0c07955eb Scootervakken worden nooit van nietjes voorzien."
412,In Amsterdam wordt een standaard walkast toegepast.," Walkasten leveren nutsvoorzieningen aan (woon) schepen. Ook voor elektrische (rondvaart) boten kunnen de kasten worden toegepast, als laadvoorziening op de kade. De Amsterdamse walkast is ontwikkeld door de gemeente en draagt bij aan de uitstraling en verblijfskwaliteit van kades."
413,De vormgeving van wayfindingssystemen voor voetgangers is gestandaardiseerd als onderdeel van de Puccinimethode.,"Het wayfinding-systeem voor voetgangers vormt voor de hele stad één geheel en is daarom altijd projectoverstijgend. Nieuwe initiatieven voor wayfinding dienen daarom altijd bij V&OR, Verkeersinformatiesystemen te worden aangemeld. De beheerder van de wayfinding-objecten geeft een programma van eisen op waaraan de initiatiefnemer van een project moet voldoen. De inhoud van de objecten dient te worden afgestemd met de Commissie Bewegwijzering Amsterdam (CoBA). Ruimte en Duurzaamheid (R&D) en Commissie Ruimtelijke Kwaliteit (CRK) dienen eveneens betrokken te worden bij nieuwe initiatieven voor wayfinding. R&D geeft een advies over de openbare ruimte en de CRK heeft een wettelijke adviesrol. Bestemmingen die op de wayfinding-objecten worden geplaatst, zijn volgens vastgestelde criteria en de bewegwijzeringssystematiek bepaald. In overleg met de CoBA wordt besloten welke bestemmingen worden opgenomen voor de dag-, avond- en nachtsituatie.

In tegenstelling tot wayfinding voor fietsers en gemotoriseerd verkeer, die volgens de wet landelijk door de Nationale Bewegwijzeringsdienst wordt gerealiseerd, zijn gemeenten vrij in het ontwerpen van wayfinding voor voetgangers. Binnen de Puccinimethode is een vaste set wayfinding-objecten geselecteerd. Deze objecten passen qua vormgeving bij de objecten die we al kennen in de stad, zoals afvalbakken, walkasten en ABRI’s. De standaard bestaat uit de hierna volgende objecten; daar waar sprake is van 'grijs' wordt een kleur bedoeld gelijkwaardig aan Gris Sablé, de standaardgrijs binnen de Puccinimethode (Gris Sablé zelf is niet geschikt voor Wayfinding)."
414,Conform het Handboek Rood worden in Amsterdam standaard typen zitbanken toegepast.,"De Amsterdamse 'canapébank' bestaat al heel lang en is geliefd om zijn elegante vormgeving en zitcomfort. Het basisontwerp ervan is in de jaren '50 al gemaakt door de dienst Publieke Werken. De afgelopen decennia zijn deze banken in diverse varianten geleverd door verschillende leveranciers en overal in de stad neergezet. Om een einde te maken aan de willekeur in vorm, om verantwoord en grootschalig te kunnen aanbesteden en te contracteren (met als gevolg inkoopvoordeel), is ervoor gekozen om een eigentijds ontwerp van de canapébank te maken. De auteursrechten voor dit ontwerp zijn van de gemeente Amsterdam. 

Het huidige ontwerp borduurt voort op het oorspronkelijke. Het onderstel is met name robuuster en eenvoudiger vormgegeven. De latten zijn zo ontworpen dat we er enkele banken, dubbele banken en banken zonder leuning mee kunnen maken. Naast de standaard canapébank is ook een eenvoudiger bank ontwikkeld, een eigentijds alternatief voor de bekende bank met vier houten planken. Er zijn plekken in de stad waar zo’n eenvoudig en robuust model volstaat, of zelfs beter past in de omgeving.

De familie van banken bestaat uit vijf leden. Type Canapé (vier leden) gebruikt kleine latten en een gegoten metalen frame. Type Vier Planken (één lid) is een vereenvoudigde versie van type Canapé; dit type is onder meer geschikt voor de AUP gebieden."
415,Conform het Handboek Rood kunnen in de openbare ruimte zitranden worden toegepast.,"In veel projecten worden betonnen zitranden toegepast. Onderstaand model kan worden toegepast voor advies hierover graag contact opnemen met
puccinimethode@amsterdam.nl."
416,Conform het Handboek Rood kunnen in de openbare ruimte picknicktafels worden toegepast.,Steeds vaker is er in de stad vraag naar picknicksets. De Puccinimethode erkent deze behoefte en is voornemens een picknickset te ontwikkelen. Tot die tijd maken we gebruik van commercieel verkrijgbare picknicksets; voor advies hierover graag contact opnemen met puccinimethode@amsterdam.nl.
417,Paaltjes plaatsen we alleen als alle andere middelen niet voldoende blijken.,"In Amsterdam worden paaltjes om uiteenlopende redenen toegepast: om parkeren tegen te gaan, om de verkeersveiligheid te bevorderen, om sluip- en ander onbedoeld verkeer te weren, om belasting van kwetsbare kades en bruggen te voorkomen etc. Desondanks zijn we zeer terughoudend met paaltjes, omdat we conform de Visie Openbare Ruimte streven naar een overzichtelijke en toegankelijke openbare ruimte met een minimum aan obstakels. Paaltjes worden nooit toegepast om bijv. een hek of een (fiets-) sluis te maken.

Voor het toepassen van paaltjes om een straat of gebied autovrij te maken, zie het betreffende afwegingskader ('Beleidsmatig afwegingskader Inrichting van autovrije gebieden en de toepassing van paaltjes i.r.t. bereikbaarheid en toegankelijkheid'). Mocht het nodig zijn om paaltjes toe te passen, dan kent de Puccinimethode verschillende soorten."
418,In Amsterdam gebruiken we verschillende verlichtingsmasten en -armaturen. Standaard modellen maken onderdeel uit van de standaarden van de Puccinimethode.,"Een armatuur en een mast vormen samen de ‘lantaarnpaal’. Alle standaard masten en armaturen zijn opgenomen in het Handboek Rood. Daarnaast kennen we in Amsterdam ook overspanningsarmaturen; armaturen die bevestigd worden aan een spankabel tussen twee gebouwen. Deze overspanningsarmaturen hangen in straten waar het plaatsen van masten erg problematisch is, bijvoorbeeld door (te) weinig ruimte op de trottoirs. Het Handboek Rood bevat een overzicht van de beschikbare hangarmaturen. De verschillende masten en armaturen plaatsen we in aansluiting op de stedenbouwkundige gordels van de stad, zoals weergegeven op de Verlichtingskaart in het Handboek Rood. Omdat dat stad continu in ontwikkeling is, is er op basis van de stedenbouwkundige en architectonische historie soms reden om in bepaalde straten of buurtjes af te wijken van de standaard zonering. Dit is nader uitgewerkt in het Handboek Rood."
419,"Straatmeubilair dat vanwege cultuurhistorische waarde behoudenswaardig is, wordt waar mogelijk behouden.","In de openbare ruimte is straatmeubilair aanwezig dat vanwege de cultuurhistorische waarde(n), behoudenswaardig is. Hierbij valt te denken aan: elektriciteitskasten, urinoirs en speeltoestellen. Met name de speelplaatsen van Aldo van Eyck moeten hier expliciet benoemd worden vanwege de samenhang tussen beplanting, bestrating en objecten. Bij de toepassing van de Puccinimethode moet rekening gehouden worden met reeds aanwezige onderdelen van de openbare ruimte, zodat cultuurhistorische waarden niet verloren gaan."
420,Voor infrastructurele projecten dient het PBI te worden toegepast met bijbehorende besluiten voor de vijf fasen. ,"Het PBI staat voor Plan- en Besluitvormingsproces Infrastructuur en is de Amsterdamse handleiding voor de planvorming, besluitvorming over en realisatie van infrastructurele projecten. Het is in de eerste plaats bedoeld voor projecten waarbij een straat, plein, brug, kade of tunnel volledig wordt heringericht of wordt aangelegd. Het PBI is in mindere mate van toepassing op vervangingen en groot onderhoud, omdat daarbij functioneel minder wijzigt. Bij de aanleg- en volledige herinrichtingsprojecten voor infrastructuur is er aandacht voor alle functies in de betreffende straat: naast de verschillende verkeersstromen gaat het ook om ruimte voor verblijven en prettige, duurzame inrichting van de openbare ruimte. 

Het PBI bestaat in principe uit vier planfasen en een realisatiefase. Afhankelijk van het type project en vooral de omvang ervan, kunnen soms fases worden gecombineerd of kan anderszins worden afgeweken. In het HIOR wordt uitgegaan van de vier planfasen en de besluitvorming die daarbij hoort."
421,"Het PBI is van toepassing op infrastructurele projecten en bestaat uit vijf fasen. Met het afsluiten van fase 1 (initiatief) wordt bepaald of het probleem zodanig is dat een project wordt gestart. Het is vooral een ambtelijk besluit om door te gaan. Het besluit wordt evenwel voorgelegd aan de wethouder, zodat deze eventueel anders kan besluiten. ","Fase 1 (initiatief) staat in het teken van analyse en afbakening van het probleem. Er is een probleem geconstateerd, bijvoorbeeld ten aanzien van veiligheid of doorstroming in een straat. Er wordt een brede analyse gemaakt van het probleem, de geldende (beleids)kaders en van de ontwikkelingen die van invloed zijn op het gebied en de omgeving. Om tot een goede, complete probleemanalyse te komen is het belangrijk om collega-directies, partners, bewoners en gebruikers te betrekken om te bezien of er nog andere eisen, wensen en ambities voor het projectgebied zijn. Ook de uitgangspunten voor de gewenste ruimtelijke kwaliteit worden verkend, in overleg met de directie Ruimte en Duurzaamheid. Vervolgens wordt een eerste verkenning van een ruimtelijke oplossing uitgevoerd. Fase 1 eindigt met een principebesluit waarmee de wethouder instemt dat het probleem projectmatig wordt aangepakt. "
422,"Het PBI is van toepassing op infrastructurele projecten en bestaat uit vijf fasen. Na het principebesluit van de wethouder, start de uitgangspuntenfase (fase 2). Daarin wordt onder meer een nota van uitgangspunten gemaakt en worden meerdere varianten onderzocht. Dit leidt tot een voorkeursbesluit dat wordt genomen door de gemeenteraad.","In fase 2 (uitgangspunten) wordt gewerkt aan het uitwerken van het eerste idee in een aantal hoofdlijnen en uitgangspunten voor de oplossing ervan. Er worden meerdere varianten bekeken en beargumenteerd afgewogen, inclusief een eerste inschatting van haalbaarheid en kosten van uitvoering en toekomstig onderhoud. Ook de uitgangspunten voor de gewenste ruimtelijke kwaliteit van het hele plangebied worden vastgesteld. Er vinden verkennende en scopebepalende onderzoeken (onder meer verkeerskundig, geluid, bodem, sanering en luchtkwaliteit) plaats. Er wordt in kaart gebracht welke juridisch-planologische producten moeten worden opgesteld of gewijzigd (bestemmingsplan, milieu-effectrapportage) in het vervolgproces. Het kan raadzaam zijn een maatschappelijke kosten-baten analyse (MKBA) te doen om te zien hoe de kosten van de oplossing zich verhouden tot de opbrengst voor de maatschappij. De bevindingen uit die onderzoeken, de afweging van varianten, de totstandkoming van de voorkeursvariant en de ontwerpverkenning, worden opgenomen in de nota van uitgangspunten. Dit is het belangrijkste product van deze fase en wordt na inspraak vastgesteld door de gemeenteraad. Bij deze besluitvorming hoort een budgetaanvraag voor de komende planfasen en een eerste inschatting van kosten voor realisatie en toekomstig beheer.

Om te zorgen dat de gemeenteraad eerder wordt betrokken bij de keuzes die worden gemaakt in grotere projecten, is het advies om het voorkeursbesluit (met de nota van uitgangspunten) door de raad te laten bespreken en vaststellen."
423,"Het PBI is van toepassing op infrastructurele projecten en bestaat uit vijf fasen. Na het voorkeursbesluit van de gemeenteraad over de uitgangspunten van een project, neemt de opdrachtgever een definitiebesluit (fase 3) op basis van een integraal programma van eisen. ","Fase 3 (definitie) staat in het teken van nader onderzoek naar haalbaarheid en het uitwerken van de uitgangspunten uit fase twee in een duidelijk geformuleerde oplossing. In deze fase worden de functionele en technische eisen uitgehard en worden aanvullende onderzoeken gedaan (onder meer naar bemaling, bomen, grondwater, geluid en trillingen). Indien nodig wordt een wijziging van het bestemmingsplan voorbereid. Er wordt een schetsontwerp gemaakt, waarin de uitgewerkte oplossing wordt verbeeld. Het belangrijkste product van deze fase is het integraal programma van eisen, dat wordt vastgesteld door de ambtelijk opdrachtgever in een definitiebesluit. Fase drie kent in de regel geen bestuurlijk besluit, tenzij het programma van eisen wezenlijk afwijkt van de eerder vastgestelde Nota van Uitgangspunten. "
424,Het PBI is van toepassing op infrastructurele projecten en bestaat uit vijf fasen. Na uitwerking van het programma van eisen worden in fase 4 de eisen uitgewerkt tot een voorlopig of definitief ontwerp. Het college van B&W stelt dit vast. Ook wordt een uitvoerings- en kredietbesluit voorbereid dat de gemeenteraad vaststelt.,"In fase 4 (ontwerp) vindt de detaillering van de oplossing plaats, zodat college en raad aan het eind van deze fase kunnen besluiten tot uitvoering van het project en het beschikbaar stellen van de benodigde middelen. Er wordt een voorlopig ontwerp gemaakt, een BLVC-plan vastgesteld en (afhankelijk van de contractvorm) ook een definitief ontwerp. Er wordt een risico-analyse opgesteld, evenals een gedetailleerde (SSK) kostenraming en een beheerplan. Als wordt gewerkt met een geïntegreerd contract waarbij een deel van de werkzaamheden verschuift van gemeente naar aannemer, vindt besluitvorming in het algemeen plaats op basis van een voorlopig ontwerp in plaats van een definitief ontwerp. Fase 3 (definitie) en fase 4 (ontwerp) kunnen in bepaalde gevallen ook met elkaar worden gecombineerd. De gemeenteraad neemt in de regel het uitvoerings- en kredietbesluit. Bij kleinere  bedragen, kan het ook gebeuren door het college via een budgetbesluit. "
425,"Het PBI is van toepassing op infrastructurele projecten en bestaat uit vijf fasen. Na vaststelling van het voorlopig- of definitief ontwerp en het uitvoerings- en kredietbesluit, start de fase van aanbesteding, contractering en uitvoering (fases 5). Gunning en contractering worden begeleid. ",De (ambtelĳke) eigenaar van de asset neemt een overdrachtsbesluit waarmee opgeleverd resultaat in beheer wordt genomen.
426,"De Amsterdamse openbare ruimte wordt overal gebruiksvriendelijk, veilig, beheerbaar, duurzaam, betaalbaar, samenhangend én mooi ingericht. 
","Om dat te bereiken werken we bij het detailleren en materialiseren van de openbare ruimte altijd conform de Puccinimethode. De Puccinimethode zorgt voor rust, eenheid, eenvoud en vanzelfsprekendheid in de openbare ruimte. Dit draagt niet alleen bij aan de leefbaarheid en de verblijfskwaliteit in de stad, maar is ook essentieel voor de gebruiksvriendelijkheid, toegankelijkheid en verkeersveiligheid. Door te ontwerpen conform de Puccinimethode-standaard, wordt ook het beheer van de openbare ruimte en de inkoop van materialen efficiënter, en dus goedkoper. Zo draagt Puccini ook bij aan de betaalbaarheid. 

De Puccinimethode redeneert daarbij vanuit vijf overtuigingen: 
1. De gebruiker is gebaat bij een eenvoud en vanzelfsprekendheid.
2. Ambacht op elk schaalniveau.
3. Duurzaamheid.
4. 'Best Practice' én innovatie.
5. Samenwerken! 

De overtuigingen zijn nader uitgewerkt in het Beleidskader Puccinimethode. "
427,De materialisering van de verharding wordt uitgevoerd conform de  Vloerkaart Puccinimethode Rood.,"De Vloerkaart Puccinimethode Rood geeft aan welke materialen we toepassen op de trottoirs en in de rijbanen van Amsterdam. Op de vloerkaart onderscheiden we zes stedenbouwkundige zones die ieder een eigen materialisering kennen. De verschillen komen voort uit de mate van gebruiksdruk en de periode van totstandkoming van de zone. We maken geen onderscheid in ambitieniveaus; we werken aan een hoogwaardige openbare ruimte in heel Amsterdam.

Alle rijbanen van 50 k/m uur wegen (gebiedsontsluitingswegen) voeren we uit in asfalt. Alle rijbanen van standaard 30 km/uur straten (erftoegangswegen) voeren we uit in gebakken materiaal, met uitzondering van het havengebied. De bekende betonstraatstenen, goedkoper maar so(m)ber ogend en van grote invloed op beleving van de openbare ruimte, passen we (op termijn) niet meer toe en kunnen nu alleen nog gebruikt worden binnen grootonderhoudsprojecten (niet bij herprofileringen of eerste aanleg).

Voor het trottoir gebruiken we hoofdzakelijk 30x30 betontegels. Deze tegel is om diverse redenen een veel beter betonproduct met een heel andere uitstraling dan de betonstraatstenen in de rijbaan. Hij doet in veel  opzichten niet onder voor gebakken materiaal, is goedkoper en makkelijker herstraatbaar. 
"
428,Naast de ‘bijzondere plekken’ kent Amsterdam ook tientallen ‘buurtpleinen’.  Het kan voorkomen dat buurtpleinen niet goed tot hun recht komen met een standaardinrichting. Dan is er behoefte aan een (subtiel) onderscheid met de omgeving.,"Daarom is voor de inrichting van buurtpleinen een breder palet aan materialen beschikbaar. Er is voor gekozen om buurtpleinen niet op de Vloerkaart Puccinimethode Rood vast te leggen. Tegelijkertijd is een nauwkeurige definitie van deze locaties niet te geven. Daarom is afgesproken dat de Commissie Puccinimethode beoordeelt of een locatie daadwerkelijk opgevat kan worden als een ‘buurtplein’ met een materialisering die afwijkt van de standaard. Dit betekent dat partijen die de intentie hebben om een bepaalde locatie als buurtplein in te richten, zich tijdig moeten aanmelden bij de Commissie Puccinimethode."
429,Het Amsterdamse straatmeubilair is gestandaardiseerd in de Puccinimethode en wordt conform deze standaard toegepast in de hele stad.,"We streven vanuit de Puccinimethode naar één herkenbare familie van straatmeubilair zonder de functionaliteit en gebruiksvriendelijkheid per object (bank, afvalbak, paaltje) te kort te doen. Het meubilair heeft steeds dezelfde Amsterdamse 'stijl' hoewel de objecten erg verschillend kunnen zijn. We bereiken dit door een sterk samenhangende vormentaal, specifieke kleurstelling en de toepassing van drie andreaskruisen op elk object.

"
430,"Bij de aanleg van al het groen in Amsterdam is de juiste materiaalkeuze voor groen, grond en hulpmiddelen van essentieel belang.","Uitgangspunten voor de juiste beplantingskeuze en toepassing van materialen waar rekening mee moet worden gehouden, zijn:
• Gebruik en doel van het groen
• Bodemsoort en grondwaterstand
• Fysieke omstandigheden van de plek (wind, temperatuur, schaduw)
• Cultuurhistorische context
• Dierenwelzijn
• Beheer en zelfbeheer
• De aard van de plek
• Gebruiksdruk
• Biodiversiteit
• Klimaat adaptief

In de tabel ""streefbeeld groen"" zijn deze uitgangspunten per gebiedstype uitgewerkt. "
431,Bij de aanleg van groen moet rekening gehouden worden met bescherming en vandalismebestendigheid.,
432,In het integrale ontwerp van de openbare ruimte motiveren we altijd de boomsoortkeuze.,"Daarbij houden we rekening met:
• de beschikbare obstakelvrije ruimte, zowel boven- als ondergronds;
• het type bodem;
• de waterhuishouding (hangwater, grondwater).

De keuze voor een specifieke boomsoort volgt mede uit de beschrijving van het streefbeeld, waarbij de kroonomvang op schaalgrootte is getekend vanaf de aanleg tot aan de volgroeide fase. De boomgrootte en het boomtype stemmen we af op de stedenbouwkundige structuur. In algemene zin geldt dat grote bomen meer ruimte nodig hebben dan kleine. In het Handboek Puccinimethode Groen zijn deze inrichtingseisen verwoord. Bij het planten van de boom houden
we al rekening met de ruimte die de volwassen boom zal innemen, maar ook met duurzame groeiplaatsverbetering."
433,"Binnen de Hoofdbomenstructuur gelden speciale ""spelregels"" voor de omgang met bomen. ","In Amsterdam krijgen álle nieuw geplante bomen een goede groeiplaats waar ze zich duurzaam
en zonder problemen kunnen ontwikkelen, maar in de Hoofdbomenstructuur gelden hiervoor aanvullende spelregels, namelijk:

• Er worden optimale groeiplaatsen aangelegd waar bomen minimaal 50 jaar meegaan;
• Streven is om in nieuwe situaties bomen zoveel mogelijk te plannen in de open grond of in onbelaste verhardingen (trottoirs). In belaste verhardingen (parkeerstroken) kunnen we eveneens prima bomen planten. Alleen zijn hiervoor speciale constructies in de ondergrond nodig;
• Streven is om bestaande bomen en boomstructuren zoveel mogelijk in ontwerpen in te passen;
• In de initiatief- en onderzoeksfase brengen we alle boven- en ondergrondse randvoorwaarden in kaart, zoals bestaande boomstructuren, ondergrondse infra en grondwater. Wanneer nodig kunnen we eerst een “quickscan bomen” laten maken. Later in het proces vindt de uitgebreide Bomentoets plaats. Alle informatie wordt verwerkt in een Programma van Eisen.
• In deze vroege fasen vindt al nauw overleg plaats tussen architecten, adviseurs, (specialisten) en beheerders. De beheerders geven aan op welk kwaliteitsniveau ze gaan beheren;
• In de ontwerpfase zorgt de architect voor de verdere detaillering van het ontwerp. Zoals soortkeuze en ruimtelijke inpassing van bomen, zowel boven- als ondergronds. Er wordt een wensbeeld getekend voor over 20 jaar. Tijdens de engineering wordt dit verder uitgewerkt in functionele eisen in contracten;
• In de realisatiefase is altijd deskundig toezicht aanwezig. Bijvoorbeeld bij het keuren van plantmateriaal en het verwerken en verdichten van grondverbetering voor de bomen (bijwoonpunten in contracten)."
434,Binnen de Hoofdbomenstructuur gelden inrichtingseisen met betrekking tot boomsoortkeuze.,"Inrichtingseisen binnen de Hoofdbomenstructuur:
• De boomsoortkeuze (grootte) stemmen we af op de stedenbouwkundige structuur.
• Voor de 1e grootte worden bomen gebruikt zoals iep, linde, esdoorn, plataan, et cetera;
• De bomen krijgen groeiomstandigheden mee voor de komende decennia en beschikken over een groeiruimte variërend van minimaal 25m3 tot 40m3 per boom;
• Bij aanplant of vervanging kiezen we in beginsel bomen met een stamomtrek van minimaal 30-40 cm, afhankelijk van de verkrijgbaarheid;

Verder geldt:
• Bij de boomsoortkeuze houden we rekening met de diversiteit aan boomsoorten. Niet alleen uit esthetisch oogpunt, maar ook om ecologische redenen en om beter bestand te zijn tegen ziekten en plagen;
•Bij aanplant van iepen kiezen we voor resistente iepensoorten. Alleen in bijzondere situaties planten we minder resistente soorten;
• Op parkeerplaatsen en pleinen gebruiken we boomsoorten die minder luisgevoelig zijn en daardoor minder tot geen overlast vormen door ‘plak’;
• Op drukke locaties plaatsen we geen takbreukgevoelige boomsoorten zoals de Canadese populier, de wilg of de zilveresdoorn."
435,Binnen de Hoofdbomenstructuur gelden specifieke eisen met betrekking tot de groeiplaatsomstandigheden voor nieuwe en bestaande bomen. ,"Groeiplaatsomstandigheden nieuwe bomen:
• In een belaste verharding (groeiplaatsen bij parkeervakken) passen we extra voorzieningen toe, zoals drukverdelende constructies om de groeikansen van de bomen te verbeteren;
• Voor bomen in verharding (onder fiets- of voetpaden en onder parkeerstroken) gebruiken we bomenzand (5%-mengsel);
• De ondergrondse groeiplaatsen worden bij doorgaande boomstroken zoveel mogelijk gescheiden van kabels en leidingen, bijvoorbeeld met behulp van wortelwerend folie;

Bij het zoeken naar groeiruimte in de ontwerpfase is de volgorde:
• open grondsituatie (bomengrond teelaarde);
• groeiruimte onder niet-belaste verhardingen (bomenzand);
• groeiruimte onder belaste verhardingen (bomenzand met kratconstructie);
• groeiruimte in bomengranulaat;
• groeiruimte onder belaste verhardingen (zelfdragende constructies.

Groeiplaatsomstandigheden bestaande bomen: 
•Ten aanzien van het duurzaam in stand houden van bomen is het belangrijkste uitgangspunt dat de bestaande groeiplaats en beworteling intact blijven;
•Verbetering of uitbreiding van de ondergrondse groeiplaats is maatwerk en komt tot stand na een bewortelingsonderzoek."
436,Binnen de Hoofdbomenstructuur gelden specifieke eisen voor ontwatering. ,"Ontwatering is de afstand tussen maaiveld en hoogste grondwaterstand.
Gewenst: 1,0 meter. Minimale eis: 0,8 meter.

• Wanneer de ontwatering minder is, worden technische oplossingen onderzocht en uitgevoerd (profielverhoging, grondwaterstand verlagende maatregelen) om de minimale eis te halen of tenminste te benaderen. In het uiterste geval planten we vochtminnende soorten of helemaal geen bomen;
• Minimaal 0,10 meter buffer (drainzand) tussen de reductiezone en de grondverbetering.2.1.5 Wortelopdruk
• Bij herinrichtingen en nieuwe aanleg brengen we de bestaande wortelopdruk-problematiek eerst in kaart.
• Wanneer haalbaar, vervangen we de verharding rond bestaande bomen door groen of beplanting (omvormen).
• Bij oppervlakkige beworteling vervangen we de ondergrond door goed bewortelbare grond met behulp van zuigtechniek.
• Het kappen van oppervlakkige wortels zetten we alleen in als noodoplossing en alleen onder strikte voorwaarden.
• Bij nieuwe aanleg treffen we voorzieningen die wortelopdruk buiten de bomenstrook voorkomen. Bijvoorbeeld met in de lengterichting geplaatst wortelfolie. Op locaties waar bomen in de belaste verharding komen, passen we een drukverdelende constructie toe."
437,Binnen de Hoofdbomenstructuur gelden specifieke eisen met betrekking tot wortelopdruk voor nieuwe en bestaande bomen. ,"• Bij herinrichtingen en nieuwe aanleg brengen we de bestaande wortelopdruk-problematiek eerst in kaart.
• Wanneer haalbaar, vervangen we de verharding rond bestaande bomen door groen of beplanting (omvormen).
• Bij oppervlakkige beworteling vervangen we de ondergrond door goed bewortelbare grond met behulp van zuigtechniek.
• Het kappen van oppervlakkige wortels zetten we alleen in als noodoplossing en alleen onder strikte voorwaarden.
• Bij nieuwe aanleg treffen we voorzieningen die wortelopdruk buiten de bomenstrook voorkomen. Bijvoorbeeld met in de lengterichting geplaatst wortelfolie. Op locaties waar bomen in de belaste verharding komen, passen we een drukverdelende constructie toe."
438,Binnen de Hoofdbomenstructuur gelden specifieke eisen met betrekking tot boomspiegels voor nieuwe en bestaande bomen. ,"• We gebruiken geen boomroosters i.v.m. onkruidgroei en hoge beheerkosten.
• Afwerken boomkrans met water- en zuurstof doorlatende halfverharding.
• Afwerking met ander materiaal (bijvoorbeeld grind met epoxy) moet worden opgeleverd met een garantie van 10 jaar.
• Boomspiegels bij pas geplante bomen mogen we pas na vijf jaar beplanten met kleine planten;
• De grond in de boomspiegel mag maximaal 5 cm worden opgehoogd."
439,Bij het aanbrengen van grond houden we zoveel mogelijk rekening met het beheer.,Te voedselrijke grond betekent onnodig veel onkruidbeheersing. Daarentegen groeit de beplanting bij een voedselarme situatie minder snel dicht. 
440,In beplantingsplannen zorgen we dat beplantingen in een dichtbebouwde omgeving zo min mogelijk obstakels vormen voor het schoonhouden van de openbare ruimte.,
441,Om verdrinking van dieren te voorkomen is het essentieel om de oever en de beschoeiing zo te ontwerpen (faunatrapjes) dat dieren het water uit kunnen kruipen.,
442,Standaard Puccinimethode materialen moeten zoveel mogelijk worden hergebruikt zo lang de technische staat van het materiaal dat toestaat. ,"Dit is duurzaam en bespaart tevens kosten. Op veel plekken in de stad liggen nog materialen die (nog) niet aansluiten op de kwaliteitsstandaard van de Puccinimethode. Het is niet altijd wenselijk om dit afwijkende materiaal langdurig te hergebruiken. Hergebruik van afwijkend materiaal (op die locatie) kan ten kosten gaan van de beeldkwaliteit en de beheerbaarheid van het areaal. Daarom worden afwegingen omtrent hergebruik van afwijkende materialen per project gemaakt, met inachtneming van de locatie specifieke omstandigheden. In principe wordt standaardmateriaal alleen nieuw ingekocht als hergebruik niet mogelijk of wenselijk is."
443,"Amsterdamse straten worden ingericht conform de volgende ontwerpprincipes:
• Elk profiel heeft maximaal twee materialen/ hoofdkleuren; elke zone kan verder worden ingedeeld met witte lijnen van thermoplast of witte FG-steen;
• De bandenlijnen die langzaam en snelverkeer scheiden, zijn de belangrijkste in elk profiel met een gemengd gebruik: ze zijn doorlopend en worden als eerste opgezet;
• Bij kruisingen/aansluitingen zijn de kenmerken van de hoofdroute doorlopend, die van de ondergeschikte route worden onderbroken.
","Voor straatprofielen geldt in het algemeen dat twee materialen voldoende zijn om tot duidelijkheid te komen. Asfalt en betontegels, klinkers en betontegels, al of niet aangevuld met groen, zones voor bomen et cetera. Meer kleuren leiden tot versnippering en daarmee onduidelijkheid. Als om technische redenen meer materialen nodig zijn, kies dan voor een derde materiaal dat in kleur en/of structuur verwant is aan één van de twee dominante materialen. 

Voor alle profielen geldt: in de beperking toont zich de meester. Witte reflecterende thermoplastlijnen op asfalt en lijnen van witte FG-steen in bestratingen van klein materiaal voldoen uitstekend voor verdere geleiding of zonering van een profiel. De combinatie van donkere bestrating en heldere witte belijningen leidt tot duidelijkheid, rust en overzichtelijkheid.

Bij de opzet van een profiel is het van belang hoofden bijzaken uit elkaar te houden. In de meeste profielen komt zowel snel als langzaam verkeer voor. De scheiding tussen deze twee is de belangrijkste aanduiding in het profiel. Meestal gebeurt dat met een niveauverschil dat door een trottoirband wordt gevormd. De banden zijn daarmee de belangrijkste lijnen in het profiel. Loop en continuïteit daarvan zijn cruciaal voor de duidelijkheid voor de weggebruikers en daarmee voor de veiligheid en een rustig beeld.

De zones voor langzaam verkeer en snelverkeer kunnen we verder indelen met bijvoorbeeld vrij liggende fietspaden, zones voor bomen en aparte banen voor tram en/of bus. Voor elke aansluiting en elk kruispunt geldt dat de belangrijkste lijnen continu zijn: de bandenlijn die de hoofdrijbaan scheidt van de zones voor langzaam verkeer. De materialisering van de belangrijkste route, in materiaal, kleur en verband loopt door, de andere route wordt onderbroken."
444,"Voor trottoirs gelden vanuit de Puccinimethode drie ontwerpprincipes.
","Voor trottoirs gelden vanuit de Puccinimethode drie ontwerpprincipes:
• De breedte van het trottoir is (indien mogelijk) een veelvoud van de lengte- of breedtemaat van het toe te passen materiaal. Zo is er zo min mogelijk knip- of zaagwerk nodig;
• De klinkerverharding wordt zowel aan de gevelzijde als langs de trottoir- of fietspadband opgesloten door een strekse laag klinkers;
• Opsluiting van het trottoir gebeurt door de toepassing van betonbanden met een blauwgrijze uitgewassen graniettoeslag (deklaag 'Uitgewassen Amsterdams nr. 1' geheten).  Een uitzondering vormen de natuursteen 28/30 trottoirbanden van zone A (zie: Vloerkaart Puccinimethode Rood). 

Als standaard zijn er twee typen trottoirs. Het gebruik hiervan is afhankelijk van de stedenbouwkundige gordel waarin een straat ligt (zie: Vloerkaart Puccinimethode Rood:
• Uitgevoerd in 30x30 betontegels (drie typen: 'standaard', 'extra' of 'luxe'), in halfsteensverband;
• Uitgevoerd in gebakken rode dikformaat klinkers in halfsteensverband."
445,"Vrijliggende fietspaden en fietsstroken worden uitgevoerd in rood asfalt, uitgezonderd (delen van) routes op bijzondere plekken (Puccinimethode) en beeldbepalende plekken (bijvoorbeeld UNESCO gebied).",
446,Vrije banen voor het openbaar vervoer voeren we uit in materiaal dat het best (optisch) aansluit bij de directe omgeving.,Trambaanplaten worden niet meer toegepast.
447,"Rijbanen van 30 km/uur straten worden standaard uitgevoerd in rode keiformaat bakstenen, keperverband.","Alle rijbanen van 30 km/uur straten (uitgezonderd zone E, Havengebied) voeren we uit in gebakken materiaal. De bekende betonstraatstenen, goedkoper maar so(m)ber ogend en van grote invloed op beleving van de openbare ruimte, passen we (op termijn) niet meer toe. Deze aanpassing levert een belangrijke kwaliteitsimpuls op. Het past eveneens beter bij de duurzaamheidsdoelstellingen van de stad Amsterdam: gebakken materialen hebben een veel langere levensduur dan betonstraatstenen en kunnen daardoor langer worden hergebruikt."
448,"Op het hoofd- en plusnet fiets worden fietsstraten uitgevoerd in rood asfalt, uitgezonderd (delen van) routes op ‘bijzondere plekken’ en beeldbepalende plekken (bijvoorbeeld UNESCO gebied).","Of een ‘gewone’ 30 km/uur straat een fietsstraat wordt, is afhankelijk van de verkeersintensiteit van de fiets en de auto en de functie van de weg in het verkeersnetwerk."
449,"Parkeervakken kunnen op drie manieren worden ingepast in het straatprofiel (langsparkeren, schuinparkeren, haaksparkeren), waarbij we onderscheid maken tussen  ""klassiek parkeren"" (met een hoogteverschil tussen parkeervak en trottoir) en  ""modern parkeren"" (parkeervakken liggen op het niveau van het trottoir). ","De ‘klassieke’ parkeeroplossing in Amsterdam kent drie varianten.
• In de eerste variant liggen rijbaan en parkeerstroken 'tonrond' tussen de trottoirbanden: bij zowel rijweg als parkeerstroken loopt het water naar de trottoirband toe. In de trottoirband zijn trottoirkolken opgenomen. Alleen een markering met FG-stenen scheidt de rijbaan van de parkeerstroken.
• In de tweede variant is er een afwateringsgoot met valkolken opgenomen tussen de rijbaan en de parkeerstroken: het water van het parkeerstroken loopt dus van de trottoirband af richting de afwateringsgoot, ook het water van de rijbaan komt hier in uit. Dit profiel verdient vaak de voorkeur omdat het meer opvangcapaciteit heeft voor regenwater: het is een goede klimaatbestendige oplossing.
• De derde variant lijkt op de tweede, maar dan met één groot verschil: rijbaan en parkeerstroken worden nu gescheiden door een betonnen band. Die band ligt slechts 2 cm hoger dan de rijbaan en op dezelfde hoogte als het parkeervak. Het grote voordeel van deze oplossing is dat we een eenvoudiger afwateringsgoot kunnen toepassen, inclusief bijpassende valkolken waarboven auto’s niet meer kunnen parkeren. Dit is voor het beheer van die kolken een belangrijke verbetering. Dit profiel heeft een nog grotere opvangcapaciteit voor regenwater en is in die zin de meest klimaatbestendige, 'Rainproof' oplossing. Op Zeeburgereiland is deze oplossing al toegepast.

Vanwege de behoefte om de druk op de openbare ruimte te verminderen, is de ‘moderne’ parkeeroplossing ontstaan.  Bij modern parkeren ligt het parkeervak op dezelfde hoogte als het trottoir en heeft bij voorkeur dezelfde materialisering. Een bekend voorbeeld van deze parkeeroplossing is te vinden in de Haarlemmerstraat. De trottoirband loopt in een rechte lijn direct langs de rijbaan en gaat alleen omlaag waar parkeervakken zijn (tot ca. 7 cm hoogteverschil met rijbaan).  In sommige situaties kan het handig zijn om straatmeubilair (afvalbak, bankje, fietsparkeervoorziening, etc.) aan het einde van het vak te plaatsen om te voorkomen dat op de hoek van de straat op de stoep geparkeerd wordt. 

"
450,"Kolken worden toegepast conform de standaard van de Puccinimethode, waarbij de meest voorkomende kolken zijn:
- Bandkolk van 30cm x 45cm 
- Valkolk van 30cm x 45cm.  
- Valkolk van 20cm x 45cm (deze kolk past in een rollaag van klinkerkeien of granietkeien). 

",In het Handboek Puccinimethode Rood zijn alle standaard kolken met uiteenlopende toepassingen opgenomen en uitgewerkt in technische details. In de praktijk maken we vooral gebruik van de vertrouwde bandkolk en valkolk in molgoot. Deze afwateringsprincipes hebben zich in de loop der jaren bewezen. Het voordeel van de Amsterdamse valkolk ten opzichte van de bandkolk is dat trottoirband en kolk geheel onafhankelijk van elkaar gesteld kunnen worden.
451,"Bij de plaatsing van straatmeubilair werken we bij voorkeur met een voorzieningenstrook, waarin we prullenbakken, lantaarnpalen, parkeermeters en bankjes kunnen plaatsen, zonder dat de vrije doorloopruimte in het gedrang komt.","Een voorzieningenstrook zorgt ervoor dat op het trottoir een logische, rechte en obstakelvrije doorlooproute behouden blijft. Wanneer we ook grote objecten als fietsnietjes en mupi’s op het trottoir plaatsen, vraagt dit om een bredere voorzieningenstrook."
452,We gebruiken beplanting die de biodiversiteit verhoogt.,"Bij het maken van beplantingsplannen houden we rekening met de biodiversiteit en de behoefte van insecten (waardplanten en nectar voor vlinders, drachtplanten voor bijen) en vogels. Gebruik van inheemse soorten heeft de voorkeur."
453,We gebruiken beplantingsmateriaal met een lange levensverwachting.,"Vanuit duurzaamheid maar ook vanuit het beeld en budget is het belangrijk om assortiment toe te passen met een hoge levensverwachting. Met een hoge levensverwachting wordt hier bedoeld dat de beplanting winterhard is, langs wegen en bushaltes zouttolerant is, niet gevoelig voor ziekten en plagen en passen bij het stadse klimaat van hoge temperaturen, droogte en piekbuien (rainproof)."
454,"Bij het gebruik van hulpmiddelen (boompalen, boomkratjes, worteldoek, gietranden, hekjes, paal en draad) houden we rekening met de plaatselijke situatie, levensduur en het beoogde effect.","Boomkratjes gebruiken we bijvoorbeeld alleen om parkeren nabij bomen mogelijk te maken, en worteldoek om kabels en leidingen te beschermen tegen boomwortels. Voor de best practices op het gebied van inrichtingsprincipes en materiaalgebruik (samenstelling bomenzand, gebruik van boomkratjes, wortelbescherming) verwijzen we naar het Handboek Puccinimethode Groen."
455,Groen wordt logisch en aaneengesloten ontworpen om snippergroen te voorkomen. ,"Kleine groenstroken (snippergroen) zijn zeer onderhoudsintensief, slijtagegevoelig en hebben hoge onderhoudslasten door schoffelen en kantsteken. Let op: dit betekent niet dat we daarom de hoeveelheid groen in een ontwerp moet verminderen. De opgave is om logisch en groter aaneengesloten te ontwerpen."
456,"Voor bomen buiten de Hoofdbomenstructuur (HBS) worden in principe alleen soorten toegepast die zijn opgenomen op de Amsterdamse ""bomenlijst"".","Voor bomen buiten de HBS is aan de hand van best practices is een bomenlijst opgesteld, die is opgenomen in het Handboek Puccinimethode Groen. Daarop staan soorten als de iep, linde, plataan, esdoorn, et cetera. Eeuwenlange ervaring leert dat deze bomen het qua groei, vitaliteit, groeiomstandigheden, uitstraling, veiligheid en beheer goed doen in Amsterdam. In de bomenlijst is tevens een onderverdeling gemaakt naar bomen van de 1e, 2e of 3e grootte. Deze indeling naar grootte bepalen we door de uiteindelijke hoogte van de boom en de breedte van de boomkroon. De juiste soortenkeus van een boom in een straat is een belangrijke inrichtings- en beheereis.

In smalle straten planten we alleen bomen van de 3e grootte, in bredere straten ook bomen van de 1e en 2e grootte. Bij een verkeerde keus – bijvoorbeeld een grote boom in een smalle straat – leidt dit tot extra beheerkosten: meer snoeien, scheefgroeien, klachten van bewoners omdat de boom daglicht wegneemt, et cetera. In de HBS planten we alleen bomen van de 1e grootte. De bomenlijst geldt niet voor (sport)parken en grote plantsoenen. De breedte van de straat, de grootte van het plein, de stedenbouwkundige opzet, karakter van de straat/buurt, het beschikbare bodemprofiel en de grondwaterstand bepalen uiteindelijk welke boomsoorten uit de bomenlijst we kunnen toepassen. Inspraak van buurtbewoners speelt een belangrijke rol bij de uiteindelijke keuze, die in overleg met de ontwerper en de beheerder wordt gemaakt."
457,Opgaven in de openbare ruimte worden tijdig betrokken in de planvorming. ,Bij grootschalige plannen – zoals de ontwikkeling van nieuwe stedelijke gebieden – wordt de complexiteit van de openbare ruimte vaak te laat onderkend. Er worden dan beslissingen genomen zonder specialisten op het gebied van openbare ruimte. Dit maakt de ontwerpopgave voor die openbare ruimte in een later stadium onnodig moeilijk. Tijdens de uitvoeringsfase moeten – vaak onder hoge tijdsdruk – nog veel problemen worden opgelost (die al veel eerder opgelost hadden kunnen zijn). Met als resultaat hogere kosten en een lagere eindkwaliteit. Betrek daarom de openbare ruimte tijdig in de planvorming. In het algemeen geldt: een investering in de eerste fase verdient zich in latere fases terug.
458,"Projecten die willen afwijken van de Puccinimethode, dienen daartoe een verzoek in bij de Commissie Puccinimethode. ","De Commissie Puccinimethode is door het college aangesteld als ambtelijk adviesorgaan dat tot taak heeft om gevraagd en ongevraagd te adviseren over voorgenomen ingrepen in de inrichting van de openbare ruimte die afwijken van de standaarden zoals vastgelegd in het ‘Beleidskader Puccinimethode’ (2018) en de handboeken ‘Puccinimethode Rood’ en ‘Puccinimethode Groen’.

Projecten die voornemens zijn om af te wijken van de Puccinimethode-standaard dienen zich tijdig aan te melden bij de Commissie Puccinimethode. Aanmelding in een vroeg stadium (schetsontwerp of voorlopig ontwerp) voorkomt onnodige vertraging in latere stadia van het project. De aanmeldingsprocedure is  De commissie toetst of afwijkingen van de standaard ten aanzien van materialisering, detaillering en profiel passen binnen de algemene overtuigingen zoals vastgesteld en toegelicht in Deel A van het Beleidskader Puccinimethode.

Adviezen van de Commissie Puccinimethode zijn bindend. Het college van B&W is echter bevoegd om contrair aan het advies van de commissie te besluiten. Indien men op projectniveau géén invulling kan of wil geven aan een advies van de Commissie Puccinimethode moet hierover een B&W besluit genomen worden, waarbij het advies van de commissie aan het college wordt voorgelegd.

Voor informatie over de wijze van aanmelding, zie http://www.amsterdam.nl/puccini/afwijken 
"
459,"Een openbare ruimte ontwerper maakt het ontwerp voor de openbare ruimte, van schets tot definitief ontwerp, maar is ook betrokken bij onderhoud. ","Is er sprake is van verkeerskundige aspecten, dan doet de openbare ruimte ontwerper dit samen met een verkeerskundig ontwerper. De ontwerpers worden ook betrokken bij de besteks-, contract- en uitvoeringsfase voor een juiste vertaling en aanleg van het ontwerp."
460,Al bij de eerste ontwerpideeën wordt een civieltechnicus betrokken bij planontwikkeling.,Zo is er tijdig grip op de technische en financiële haalbaarheid en wordt 'de techniek’ medeverantwoordelijk voor het uiteindelijke plan.
461,De beheerder maakt vroegtijdig een Programma van Eisen (PvE) voor het beheer.,"Bij de start van een ontwerptraject moeten de belangrijkste beheereisen al duidelijk zijn. Met een toets vanuit beheer op het voorlopig ontwerp of het definitief ontwerp, kunnen we zien of aan het Programma van Eisen is voldaan."
462,Bij aanbestedingen van werken in de openbare ruimte via geïntegreerde contracten dient contractueel te worden vastgelegd welk Amsterdams beleid van toepassing is. ,"Wanneer er gekozen wordt voor aanbesteding door middel van een geïntegreerd contract, dan is de uitvoerende partij verantwoordelijk dat ontwerp, engineering en uitvoering voldoen aan de Puccinimethode en ander gemeentelijk beleid. Deze verantwoordelijkheid leggen we uiteraard contractueel vast, om te borgen dat het eindresultaat conform beleid wordt opgeleverd."
463,"Bij (groot) onderhoud is het uitgangspunt dat we geen aanpassingen doen aan de materialisering en inrichting. Wel bekijken we per project of we binnen het beschikbare budget ook bij (groot) onderhoud meteen kunnen werken volgens de Puccinimethode, met de juiste materialen, details en inrichtingsprincipes.","Hierdoor kunnen we sneller en kosteneffectiever werken maar borgen we gelijktijdig dat de openbare ruimte robuust, hoogwaardig en uniform wordt ingericht. "
464,"In straten of buurten waar de bestaande verlichting niet overeenkomt met de standaard masten en armaturen zoals voorgeschreven door de Puccinimethode, vindt een 'correctie' pas plaats wanneer de lichtmasten toe zijn aan vervanging volgens de reguliere beheercyclus.","Conform het Beleidskader Verlichting wordt materiaal dat nog jaren meekan niet vroegtijdig vervangen.

In de praktijk wordt als volgt omgegaan met vervangingen:
• Collectieve vervanging: wanneer binnen een vernieuwingsproject of herprofilering de masten in een straat of buurt collectief vervangen worden, wordt de juiste mastarmatuur combinatie teruggeplaatst conform de op de Verlichtingskaart vastgelegde standaard.
• Individuele vervanging: het komt regelmatig voor dat slechts één mast in een straat vervangen moet worden, terwijl de rest van de masten nog vele jaren mee kunnen. Als de uniformiteit en de beeldkwaliteit van het gebied hier niet onder lijden, wordt op dit moment overgegaan naar de standaard conform de Verlichtingskaart. Maar, wanneer het vervangen van één mast door een ander type leidt tot een vreemd of onrustig straatbeeld, vervangen we door een mast die afwijkt van de standaard maar aansluit op de omgeving. Daarbij wordt zoveel mogelijk gebruik gemaakt van herbruikbaar materiaal dat ligt opgeslagen op de depots."
465,In Amsterdam gelden algemene uitgangspunten voor duurzaam openbaar groen waar in alle projecten aan voldaan moet worden.,"1. Het beleid van de gemeente Amsterdam is van toepassing bij het ontwerpen, aanleggen en beheren van (groen) projecten.

2. De groeiplaats en de bestaande situatie (grondsoort, grondwaterstanden, bestaande bomen, zon/schaduw) zijn leidend voor het assortiment. Kies de juiste boom of plant op de juiste plek.

3. Amsterdams groen wordt integraal, toekomstbestendig en duurzaam ontworpen, aangelegd en beheerd:
• We stemmen het (beplantings-)plan af op de stedenbouwkundige structuur, identiteit (genius loci) en de schaal van de omgeving.
• We wegen in ieder project afzonderlijk de thema’s ruimtelijke kwaliteit, cultuurhistorie, klimaatadaptatie, biodiversiteit, gezondheid en sociale cohesie af.
• De inrichting van de groeiplaats en het te gebruiken sortiment moeten in relatie staan tot de levensduur van het plan en het beheer ervan.
• We behouden en passen zoveel mogelijk bestaand groen (inclusief bomen) in als we een gebied opnieuw inrichten en aanleggen.

4. De aanplant van invasieve exoten is niet toegestaan. Check daarom altijd of de soort op de Unielijst staat. nvwa.nl/onderwerpen/invasieve-exoten/unielijst-invasieve-exoten
De volgende soorten staan niet op de Unielijst, maar zijn toch ook niet toegestaan:
• Japanse duizendknoop
• Sachalinse duizendknoop
• Boheemse duizendknoop

5. Het ontwerp van het groen moet afgestemd zijn op het afgesproken beheerniveau (CROW). Niet alle groen elementen zijn geschikt voor alle
beheerniveaus. Omdat het ene groen element eerder slijt of qua beheermaatregelen minder aansluit dan het andere.

6. Gebruik in het ontwerp groenelementen zoals vastgesteld in het beleidskader Puccinimethode (tabel 3.2)."
466,In Amsterdam gelden uitgangspunten voor het groenontwerp en beplantingsplan waar in alle projecten aan voldaan moet worden.,"1. Het groenontwerp en beplantingsplan zijn eenvoudig en overzichtelijk en bestaan uit en beperkt aantal elementen en zijn robuust. 
De elementen worden in de hoofdstukken 4 t/m 9 van het Handboek Groen besproken en sluiten qua benaming aan op het landelijk Informatiemodel Beheer Openbare Ruimte (IMBOR) van het CROW. Het groenontwerp maakt duidelijk hoe de boven- en ondergrondse groeiplaatsen voor de verschillende beplantingen worden aangelegd en welke voorzieningen er worden getroffen voor flora en fauna.

2. Een beplantingsplan bestaat uit een tekening op schaal waarop de verschillende plant- en boomsoorten zijn aangegeven. 
Daarbij horen plantlijsten met daarop het aantal planten per groep of plantvak, aantal per m2 en de te leveren maten. Eventueel een uitzettekening en een beheerparagraaf, afhankelijk van de complexiteit van het plan. 

3. Hou in elk plan rekening met de beleving van seizoenen. 
Daarbij past ook een jaarronde bloei en zaad/vruchtdracht van soorten, waar onder andere insecten en vogels van profiteren. Het toepassen van uitheemse met inheemse soorten versterkt de biodiversiteit.

4. Sluit het ontwerp aan op het groen in de omgeving. 
Maak in het ontwerp duidelijke grenzen tussen openbaar en privé, zodat duidelijk is wie waar verantwoordelijk is voor het beheer.

5. Maak een sociaal veilig ontwerp. 
Zorg voor voldoende zicht(-lijnen) en verlichting op de juiste plekken die niet belemmerd wordt door beplanting. Voorkom overhangend groen over stoepen en wegen.

6. Het is niet toegestaan zwaar giftige soorten te planten binnen de begrenzing van speelplekken, voedselbossen, pluktuinen, (randen van) moestuinen, natuurspeelplaatsen
en gebieden waar honden mogen loslopen.

7. Groen in mobiele systemen zoals gesloten plantenbakken en hangende manden, passen we in principe niet toe. 
Verhoogde plantvakken kunnen wel, mits ze voldoende maat hebben. Alleen als er sprake is van medebeheer, zijn gesloten plantbakken toegestaan. Dat wil zeggen wanneer het dagelijks beheer bij bewoners of ondernemers (zie ook 3.3) ligt. Uitzondering op dit beleid zijn bloembakken aan brugleuningen en tijdelijke situaties die niet langer dan vijf jaar duren. In die situaties kunnen gesloten plantenbakken door de gemeente geplaatst en beheerd worden om de tijdelijke inrichting vorm te geven.

8. Ontwerp plantvakken van voldoende afmeting.
Kleine groenstroken (‘snippergroen’) zijn ongewenst omdat ze onderhoudsintensief en slijtagegevoelig zijn. Indien de kwaliteit van het groen onvoldoende is, resulteert dit in vervuiling en verrommeling van het straatbeeld. Daarom moeten plantvakken aan minimale afmetingen voldoen, zie tabel 3.3. Als projecten van plan zijn om van deze maatvoering af te wijken, moet de geplande afwijking altijd ter advies worden voorgelegd aan de Commissie Puccinimethode. Uitzondering op dit beleid zijn kleine groenstroken waarbij er sprake is van medebeheer. Bewoners of ondernemers zijn dan zelf verantwoordelijk voor het beheer en de kwaliteit van dit groen. Indien de kwaliteit van dit ‘snippergroen’ op termijn onvoldoende blijkt (overhangend groen, vervuiling, slijtage, overwoekering, gaten in de beplanting, etc.) behoudt de gemeente het recht om het groen om te vormen tot verharding of een andere functie.

9. Goede drainage en bewatering is essentieel.
Drainage en bewateringssytemen inclusief handmatig watergeven met waterwagen zijn duur in aanleg en beheer. Kijk eerst of er simpelere oplossingen te bedenken zijn voor omstandigheden met te veel water (bv. drainagerichel) of te weinig water (bv. groen met minder waterbehoefte).

10. Zorg ervoor dat het groen goed te beheren is en bereikbaar voor de beheermachines.
Stem de afstanden tussen bomen, randen en meubilair af op maaivoertuigen. Leg eventueel een werkpad aan (60 cm.).

11. Plaats banken en andere objecten zoveel mogelijk in de verharding. 
Plaats banken met voorzieningen op een verhard tableau, bijvoorbeeld tegels of klinkers.

12. Hou langs strooiroutes rekening met strooizout. 
Over het algemeen kunnen bomen en vaste planten slecht tegen strooizout (dooizouten). Wadi’s aanleggen kan prima langs doorgaande wegen. Voorkom, in die situatie,
dat regenwater van rijwegen rechtstreeks in wadi’s terecht komt. Kies voor strooizoutbestendig sortiment (zie bijlage 10,1 t/m 10.4) naast strooiroutes. Of zorg voor 1 m afstand tussen de strooiroute en de beplanting. 

13. Zorg dat open, opgaande beplanting (bijvoorbeeld solitaire heesters zoals vlinderstruiken) in een onderbegroeiing staat van bodem bedekkende heesters of vaste planten.

14. Hou rekening met bestaande beplanting bij het ontwerpen van kabels en leidingen.
Kabels en leidingen kunnen een haag of plantvak haaks kruizen. Plaats bij voorkeur geen kabels en leidingen onder plantvakken. Als de situatie niet anders toelaat, plaats de kabels en leidingen dan 0,5 m onder de wortels/maaiveld en gebruik geen soorten die diep wortelen. In hoofdstuk 4 van het Handboek Groen staat hoe kabels en leidingen toe te passen bij bomen. 

15. Bij nieuwe aanplant van hagen en vaste planten op intensief gebruikte plekken, pas tijdelijke bescherming toe, in de vorm van paal en draad, om inloop te voorkomen of kies een ander assortiment. 

16. Hou bij hoeken, kruisingen en oversteekplekken rekening met de maximumhoogte van beplanting in de obstakelvrijezone (0,40 m) en in de transparante zone (0,75 m). 

17. Kies aan de randen van speelplekken voor beplanting die snel sluit en sterk is. Voorzie de plantvakken van verhoogde randen om onder andere doorrijden met fietsjes onmogelijk te maken. Zorg bij de uitgangen voor lage beplanting in verband met zicht van en op spelende kinderen en overig verkeer."
467,In Amsterdam gelden uitgangspunten voor de voorbereiding en de aanleg van groen waar in alle projecten aan voldaan moet worden.,"1. Zorg bij aanleg van nieuw groen dat in het plantvak de juiste bodemopbouw aanwezig is in soort, samenstelling en hoeveelheid.
Bekijk de profielen bij de verschillende soorten beplanting in de specifieke hoofdstukken van het Handboek Groen.

2. Plant de juiste hoeveelheid planten per vierkante meter en op de juiste plantafstand.
Dit voorkomt ‘overkoken’. Beplanting bij de rand, plant je op een halve plantdiameter (van de plant in volgroeide staat). In de sortimentslijsten van het Handboek Groen zijn aanbevelingen gedaan over plantafstanden in combinatie met plantmaat. 

3. Zet bij het planten van vaste planten en heesters de beplanting uit vanaf de rand en de hoek van het plant vak, en vul in principe aan in verspringend- of driehoeksverband.

4. Gebruik bij voorkeur duurzaam gekweekte planten. 
Let daarbij op de door Amsterdam gebruikte keurmerken (zie inkoopbeleid Amsterdam, amsterdam.nl/ondernemen/inkoop-aanbesteden/inkoopbeleid/).

5. Een toezichthouder groen houdt toezicht op het grondwerk, tijdens aanleg, aanplant en tijdens de eerste jaren van het beheer door de aannemer. 
Deze toezichthouder spreekt en stuurt de aannemer aan. Daarnaast informeert de toezichthouder de tuinlieden voor een goede overdracht, ook bij het registreren en vervangen van uitgevallen planten.

6. Bij wijzingen aan het beplantingsplan, bijvoorbeeld door beperkte leverbaarheid van bepaalde soorten, stelt de werkvoorbereider of toezichthouder de ontwerper op de hoogte en legt een alternatieve soort voor.

7. Voor de aanplant zijn afhankelijk van het type project de technische bepalingen van de UAV/Standaard 2020, UAVGC of de raamcontracten van de gemeente Amsterdam van toepassing, afhankelijk van het soort project.
Let op:
• de afstemming tussen de diverse aannemers;
• de controlemomenten;
• het op de juiste plek aanplanten van het plantmateriaal.

8. Neem contact op met de contractmanager- of categoriemanager Groen voor het gebruik van stadsbrede raamovereenkomsten, die voor onderdelen verplicht zijn."
468,In Amsterdam gelden uitgangspunten voor het beheer van groen waar in heel Amsterdam aan voldaan moet worden.,"1. Beheer vindt plaats op basis van het vastgestelde beheersysteem, waarbij het afgesproken beheerniveau in stand gehouden wordt binnen de afgesproken middelen.

2. Stadswerken is op de hoogte van de afspraken rondom beheer door bewoners en spreekt bewoners aan als de afgesproken resultaten niet gehaald worden.

3. Voorkom structuurschade (verdichting, spoorvorming) aan de bodem.

4. Bemest rozenvakken alleen als het nodig is. Bemest vaste plantenvakken minimaal twee keer per jaar. Bemest in gras indien nodig alleen de bollenstroken.

5. Wanneer soorten uitvallen worden deze in principe een op een vervangen. Als de uitval zeer groot is, als gevolg van een ziekte of een plaag, kies dan, in overleg met de ontwerper, voor een andere soort.

6. Zorg bij de start van de aanleg dat er geen invasieve exoten aanwezig zijn."
469,"De gemeente hanteert richtlijnen voor het ontwerpen met bomen, de aanplant van bomen en sortimentstoepassing van bomen.","In Handboek Groen is aangegeven waar gewone bomen en fruitbomen aangeplant mogen worden in de verschillende onderdelen van het openbaar groen.

Daarnaast zijn er de minimale afstanden aangegeven tussen bomen onderling en de minimala afstanden van bomen tot  gebouwen, wegen, fiets- en voetpaden, parkeerplaatsen, lichtmasten en tram- en spoorwegen, ondergrondse kabels en leidingen, kadeconstructies, beschoeiingen en dijken.

Aangegeven is welke soorten gebruikt moeten worden in de hoofdboomstructuur. Welke gebruikt mogen worden buiten de hoofdboomstructuur, welke toegepast moeten worden in de ecologische structuur, in bakken, wadi’s en op daken en parkeergarages.

In Handboek Groen staat waar op gelet moet worden bij de aanleg van bomen in diverse situaties (factsheets groeiomstandigheden).

Daarnaast staat beschreven hoe omgegaan moet worden met bomen bij herinrichting en nieuwe aanleg, bescherming en verplanting.

Specials zijn fruitbomen, knot-lei-vormbomen, meerstammige bomen. Deze zijn onder voorwaarden toe te passen.
"
470,"De gemeente hanteert richtlijnen voor het ontwerpen met heesters, hagen, rozen en klimplanten, de aanplant van heesters, hagen, rozen en klimplanten en sortimentstoepassing van heesters, hagen, rozen en klimplanten.","In Handboek Groen is aangegeven waar heesters, hagen, rozen en klimplanten aangeplant mogen worden in de verschillende onderdelen van het openbaar groen.

Daarnaast zijn randvoorwaarden voor de aanplant van heesters, hagen, rozen en klimplanten beschreven.

Aangegeven is welke soorten gebruikt mogen en moeten worden in pocket parks en ‘om de straat te vergroenen’, de ecologische structuur, in bakken en constructies en wadi’s.

In het Handboek Groen staat beschreven waar je op moet letten bij de aanplant van heesters, hagen, rozen en klimplanten.
"
471,"De gemeente hanteert richtlijnen voor het ontwerpen met bosplantsoen en struweel, de aanplant van bosplantsoen en struweel en sortimentstoepassing van bosplantsoen en struweel","In Handboek Groen is aangegeven waar bosplantsoen en struweel aangeplant mogen worden in de verschillende onderdelen van het openbaar groen.

Ook staan de verschillende toe te passen vormen van bosplantsoen en struweel beschreven.

Daarnaast staan randvoorwaarden beschreven voor de aanplant van bosplantsoen en struweel.

In het Handboek Groen is aangegeven welke soorten gebruikt mogen en moeten worden in parken en grote plantsoen en de ecologische structuur.

Aangegeven is waar je op moet letten bij de aanplant bosplantsoen en struweel.
"
472,"De gemeente hanteert richtlijnen voor het ontwerpen met kruidachtigen (vaste planten, siergrassen, bollen en knollen en perkgoed), de aanplant van kruidachtigen (vaste planten, siergrassen, bollen en knollen en perkgoed) en sortimentstoepassing van kruidachtigen (vaste planten, siergrassen, bollen en knollen en perkgoed).","In Handboek Groen is aangegeven waar kruidachtigen (vaste planten, siergrassen, bollen en knollen en perkgoed) aangeplant mogen worden in de verschillende onderdelen van het openbaar groen.

Daarnaast staan de verschillende toe te passen mengvormen van vaste planten beschreven.

Ook zijn de randvoorwaarden beschreven voor de aanplant van kruidachtigen (vaste planten, siergrassen, bollen en knollen en perkgoed).

In het Handboek Groen is aangegeven waar welke sortiment het meest geschikt is voor vlakken, randen en groepen, welk sortiment het meest geschikt is voor accenten, welk sortiment het meest geschikt is om te mengen, welk sortiment gebruikt moet worden in de Ecologische Hoofdstructuur, welk sortiment geschikt is onder bomen en welk sortiment toepasbaar is in wadi’s.

Daarnaast is aangegeven is waar je op moet letten bij de aanplant kruidachtigen (vaste planten, bollen en knollen en perkgoed).

Perkgoed is een special en mag alleen een onder voorwaarden aangeplant worden.
"
473,"De gemeente hanteert richtlijnen voor het ontwerpen met gras en ruigte, de aanplant van gras en ruigte en sortimentstoepassing van gras en ruigte","In Handboek Groen is aangegeven waar gras en ruigte aangelegd mogen worden in de verschillende onderdelen van het openbaar groen.

Ook staan de verschillende toe te passen vormen van gras en ruigte beschreven.

Daarnaast staan randvoorwaarden beschreven voor de aanleg van gras en ruigte.

In het Handboek Groen is aangegeven waar welke typen gras en ruigte gebruikt mogen en moeten worden in pocketsparks en ‘om de straat te vergroenen’, in parken en grote plantsoenen en in de ecologische structuur.

Specials binnen gras en ruigte zijn: bloemenlinten, bolgewassen in gras en ruigte, evenemententerrein, gepantserd gras  en valdempend gras.
"
474,"De gemeente hanteert richtlijnen voor het ontwerpen met water- en oeverbeplanting, de aanplant van water- en oeverbeplanting en sortimentstoepassing op oevers en kades.","In Handboek Groen is aangegeven waar water- en oeverbeplanting aangelegd mogen worden in de verschillende onderdelen van het openbaar groen. Daarbij is ook expliciet aandacht voor de groentypen die toegepast kunnen worden op verticale, verharde kades.

Ook staan de verschillende toe te passen vormen oevervormen beschreven. Daarnaast staan randvoorwaarden beschreven voor de aanleg van verschillende oevervormen.

In het Handboek Groen is aangegeven waar welke water- en oeverbeplanting gebruikt mogen en moeten worden in parken en grote plantsoenen en in de ecologische structuur.
"
475,In Amsterdam gelden uitgangspunten voor partciulier medebeheer van groen waar in heel Amsterdam aan voldaan moet worden.,"Medebeheer is een samenwerking tussen de gemeente en een andere partij, zoals: bewoners, ondernemers, corporaties en/of nonprofitorganisaties.
Daarbij voert zo’n partij op vrijwillige basis een deel van de beheertaken uit in de openbare ruimte. Om dit mogelijk te maken, faciliteert de gemeente met kennis, materialen en eventueel fysieke aanpassingen in de openbare ruimte. Alle partijen hebben eigen taken en verantwoordelijkheden. De gemeente blijft altijd
eindverantwoordelijk. 

Bij medebeheer gelden de volgende uitgangspunten voor de plantkeuze en beheerwijze:
• Het kweken van groente en fruit (een moestuin houden) kan in volle grond, tenzij verplicht bodemonderzoek aantoont dat dit niet mogelijk is. Dan moet het kweken
van groente en fruit in bakken (zie ook Handboek Groen, 3.2.2 uitgangspunten groenontwerp en beplantingsplan punt 6).
• Aanplant van bomen is niet toegestaan, met uitzondering van laag- en halfstam fruitbomen. Kerstbomen zijn dus ook niet toegestaan.
• Het is verplicht om de verspreiding van invasieve exoten tegen te gaan, door deze actief te verdelgen. Logischerwijs is het niet toegestaan om deze soorten aan te planten. 
• Chemische bestrijdingsmiddelen zijn niet toegestaan."
476,"De openbare ruimte rondom alle scholen, kinderboerderijen, kinderopvanglocaties, speeltuinen, sportverenigingen en zorginstellingen wordt rookvrij. Rookvrije plekken in de openbare ruimte worden gemarkeerd met stoeptegels. ","Rookvrije plekken in de openbare ruimte worden gemarkeerd met stoeptegels. Dit geldt voor de openbare ruimte rondom:
• Scholen
• Kinderboerderijen
• Kinderopvanglocaties
• Speeltuinen
• Sportverenigingen 
• Zorginstellingen

Om ervoor te zorgen dat de boodschap helder is en het straatbeeld rustig blijft, zijn er inrichtingsprincipes voor rookvrije zones opgesteld: 
• Er wordt gebruik gemaakt van de standaard rookvrije zone stoeptegel in de huisstijl van Amsterdam (zie afb. 1); 
• De tegels worden in een straal van circa 25 meter rondom de ingangen van de gebouwen in het trottoir opgenomen; 
• De tegels worden binnen circa 3 meter na de zebrapaden in het trottoir opgenomen; 
• Bij de ov-punten wordt er één tegel bij de in-/uitgang opgenomen; 
• De tegels worden in het midden van het trottoir opgenomen; 
• De tegels liggen met een minimale tussenafstand van circa 20 meter van elkaar vandaan; 
• De tegels liggen met het vinkje leesbaar naar de straatkant toe. 

Het uitgangspunt is dat er tegels worden geplaatst, zodat het straatbeeld rustig blijft. Als dat niet mogelijk is vanwege de ondergrond (bv. asfalt), dan kan er een bord bij de ingang worden geplaatst. Dit moet op bestaand hekwerk worden geplaatst. Als er geen hekwerk aanwezig is, kan er een bord op een verkeerspaal worden geleverd.  De tegels en borden kunnen via de Materiaaldienst worden besteld via een afroepformulier. 
"
477,"Door de stad autoluwer te maken, maken we meer ruimte voor prettig verblijven in de stad: groen, speelvoorzieningen en ontspannen.","De openbare ruimte is de woonkamer van de Amsterdammer, maar ook het visitekaartje van de stad voor bezoekers. Er is plek voor ontspanning en ontmoeting. Dit vraagt letterlijk om meer vrije ruimte om even te kunnen zitten of een eindje te lopen. Dat geldt voor mensen die goed ter been zijn en voor mensen met een beperking. Daar hoort aantrekkelijk groen bij. Hiervoor geldt geen ‘one-size-fits-all’-aanpak. De wensen en opgaven verschillen per gebied. In overleg met bewoners en ondernemers kiezen we voor elk gebied een passende inrichting. 

Hoe we de openbare ruimte inrichten, is uitgewerkt in het boekje 'Inrichtingsprincipes voor een autoluwe stad' dat je hieronder kunt downloaden."
478,"Door de stad autoluwer te maken, maken we meer ruimte voor voorzieningen: schone afvalinzameling, voldoende en nette fietsparkeerplekken en laden en lossen.","Een stad functioneert voor een belangrijk deel dankzij allerlei onmisbare voorzieningen op straat: ondergrondse afvalcontainers, parkeerplekken voor fietsen en scooters, oplaadpalen voor elektrische voertuigen en laad- en losplekken. Dit draagt bij aan een rustig en aantrekkelijk straatbeeld en een aangename openbare ruimte. We benutten kansen om meer ruimte te maken voor stadslogistiek, met oplossingen die de logistiek én de stad op weg helpen. Dit kan zowel over land als over water.

Hoe we de openbare ruimte inrichten, is uitgewerkt in het boekje 'Inrichtingsprincipes voor een autoluwe stad' dat je hieronder kunt downloaden."
479,"Door de stad autoluwer te maken, maken we meer ruimte voor auto-alternatieven: brede trottoirs, fietspaden en fietsstraten, openbaar vervoer en deelmobiliteit.","Amsterdam sorteert voor op een toekomst met meer lopen, fietsen, openbaar vervoer en deelmobiliteit. Stoepen worden breder en fietsers krijgen meer ruimte dankzij mooie, sociaal veilige en comfortabele fietsroutes. Daarbij borgen we dat er bij herinrichtingen zoveel mogelijk 2 meter of meer vrije doorloopruimte voor voetgangers komt.

Ook maken we het openbaar vervoer aantrekkelijker. Er komt ruimte voor meer deelauto’s in de buurt en voor deelfietsen bij OV-haltes. Dit vraagt ook om aantrekkelijke hubs en P+R’s, waar bewoners en bezoekers moeiteloos overstappen op een ander vervoermiddel. Ook regionaal gaan we hiermee aan de slag. Er is een schaalsprong in het OV nodig om de verwachte groei in het woon-werkverkeer van stad en regio op te vangen. Regionale fietsroutes dragen ook bij aan een betere bereikbaarheid van stad en regio. Bewoners en werkgevers worden gestimuleerd om hun
mobiliteitskeuzes en -gedrag aan te passen. Zo maken we samen de overgang naar duurzame mobiliteit. 

Hoe we de openbare ruimte inrichten, is uitgewerkt in het boekje 'Inrichtingsprincipes voor een autoluwe stad' dat je hieronder kunt downloaden."
480,"Door de stad autoluwer te maken, realiseren we schonere lucht, minder geluidshinder en wordt de stad verkeersveiliger.","De lucht in de stad wordt schoner. Toch zijn er nog knelpunten als we kijken naar de Europese richtlijnen. Amsterdam heeft de ambitie om te voldoen aan de strengere normen van de Wereldgezondheidsorganisatie (WHO). In de stad vinden gesprekken plaats over het Actieplan Schone Lucht, met maatregelen om de luchtkwaliteit te verbeteren. Minder verkeer op fossiele brandstoffen zorgt voor schonere lucht en minder geluidsoverlast. Bij de (her)inrichting van straten richten we ons op de kwetsbare verkeersdeelnemers (fietsers en voetgangers). We kiezen vaker voor lagere maximumsnelheden. Zo verbeteren we de verkeersveiligheid in de stad.

Hoe we de openbare ruimte inrichten, is uitgewerkt in het boekje 'Inrichtingsprincipes voor een autoluwe stad' dat je hieronder kunt downloaden."
481,"Door de stad autoluwer te maken, maken we een inclusieve stad.","Een toegankelijke stad betekent dat iedereen mee kan doen. Gesprekken in de stad maken duidelijk dat dit van wezenlijk belang is. We werken daarom aan een stad waar iedereen van A naar B kan komen: mensen met een beperking, grote gezinnen, mensen met royaal budget of met een kleine beurs. De stad moet bereikbaar blijven voor werknemers en zzp’ers die voor hun werk niet zonder voertuig (met of zonder gereedschap) kunnen. We streven naar meer alternatieven voor de auto, een betaalbare reis, meer obstakelvrije ruimte en meer ruimte voor (slimmere) logistiek. Zo kan iedereen profiteren van de autoluwe stad.

Hoe we de openbare ruimte inrichten, is uitgewerkt in het boekje 'Inrichtingsprincipes voor een autoluwe stad' dat je hieronder kunt downloaden."
482,"De openbare ruimte moet ruimte bieden aan tijdelijke gedenktekens die kort na een overlijden in de openbare ruimte opgericht worden door nabestaanden (bloemen, foto's, knuffels, etc.). Indien de nabestaanden daar behoefte aan hebben kan een gedenkplek voor de korte periode vervangen worden door een gedenkteken voor de lange termijn.","Een gedenkteken voor een korte periode wordt opgericht door nabestaanden en kan bestaan uit bijvoorbeeld foto’s, bloemen, tekeningen en knuffels. 

Voor een dergelijke gedenkplek geldt:

A. Een gedenkteken voor de korte termijn kan door initiatiefnemers opgericht worden in overleg met het gebiedsteam van het stadsdeel. Samen met de gebiedsmakelaar en gebiedsbeheerder wordt een geschikte locatie  bepaald.
B. De maximale oppervlakte bedraagt in principe +/- één vierkante meter. Indien de hoeveelheid aanwezige objecten (bloemen, knuffels, foto’s, etc.) vraagt om meer ruimte is, in overleg met de gebiedsbeheerder en als de locatie het toelaat, een groter oppervlak mogelijk. Indien dit niet mogelijk is, kan naar een andere plek in de buurt worden
uitgeweken om de hoeveelheid aanwezige objecten voldoende de ruimte te bieden.
C. De verkeersveiligheid wordt niet in gevaar gebracht. 
D. De ruimte die wordt ingenomen door de gedenkplek is van beperkte invloed op de doorloopruimte. De algemene toegankelijkheid van de openbare ruimte wordt niet aangetast.
E. Het beheer van de openbare ruimte wordt niet belemmerd.
F. De gedenkplek is voor enkele weken tot maximaal twee maanden op deze manier vormgegeven.
G. Nabestaanden zijn zelf verantwoordelijk voor het schoon en netjes houden van de gedenkplek.
H. De gedenkplek wordt in principe na uiterlijk twee maanden opgeruimd door de nabestaanden. Als dit niet mogelijk is wordt de gedenkplek na overleg tussen de gebiedsmakelaar en de aanvrager opgeruimd door Stadswerken."
483,"Wanneer er sprake is van het overlijden van een persoon in de openbare ruimte, bijvoorbeeld door een ongeval of een geweldsdelict, kunnen nabestaanden de behoefte hebben aan een gedenkteken op die plek. Een gedenkteken voor de lange termijn kan bijvoorbeeld een steen zijn in de bestrating of een plaatje in een bankje. Bij de plaatsing van een gedenkteken wordt rekening gehouden met de cultuurhistorische of monumentale waarde van de locatie.","De initiatiefnemer heeft zelf het initiatief in het laten maken van het gedenkteken. Hierbij dient het gedenkteken in lijn te zijn met de criteria uit deze richtlijn en afgestemd te zijn met het stadsdeelbestuur. De initiatiefnemer levert het gedenkteken aan bij de gemeente die het vervolgens plaatst.  Het gedenkteken komt tot stand na besluitvorming door het stadsdeelbestuur op grond van de uitvoeringscriteria. Echter blijft het een kwestie van maatwerk per aanvraag. 

Desalniettemin is het van belang om een basis te formuleren die als richtlijn voor de uitvoering van het gedenkteken geldt:

A. De plek van plaatsing is passend bij de aard van het gedenkteken, zodat het niet onnodig overlopen wordt en niet onnodig confronterend is voor bewoners of passanten.
- Dit betekent bijvoorbeeld wel: in een plantsoen, een perkje, in een boomspiegel, op een bankje, op een plein, langs een rustige kade, in het trottoir langs een ‘blinde gevel’.
- En bij voorkeur niet: midden op een druk trottoir, niet pal voor de ingang van een gebouw, niet direct voor een voetgangersoversteekplaats (zebrapad).
B. Het formaat van een gedenkteken bedraagt in principe maximaal 30 x 30 centimeter.
C. Een gedenkteken kan geplaatst worden in de verharding zoals het trottoir, op een gebouwd element zoals een muurtje of brughek of op straatmeubilair zoals een bankje,
zolang hier geen cultuurhistorische of monumentale waarde aan verbonden is.
D. De plaatsing van een gedenkteken mag geen blijvende schade toebrengen aan de bestrating, de bomen, het straatmeubilair en andere nutsvoorzieningen.
E. Het beheer van de omgeving om het gedenkteken wordt niet belemmerd door de aanwezigheid van het gedenkteken.
F. Een gedenkteken is 2-dimensionaal in zijn vormgeving. Bijvoorbeeld in de vorm van een tegel, plaatje of plaquette. Een 3-dimensionale uitvoering met sculpturen, zerken of kruizen is in principe niet toegestaan als gedenkteken, maar wel mogelijk als monument*.
G. De uitstraling van het gedenkteken en het kleurgebruik is bescheiden en terughoudend.
H. Het materiaal van het gedenkteken is duurzaam en robuust. Materialen zoals natuursteen, hout, roestvrijstraal, baksteen, beton en cortenstaal zijn afhankelijk van de locatie geschikt.
I. Het gedenkteken bevat geen politieke gedreven teksten of teksten die als kwetsend worden ervaren. De tekst komt tot stand in overleg tussen nabestaanden en het
gebiedsteam.
J. Voorafgaand aan de plaatsing vindt afstemming plaats over het beheer in het gebied met de gebiedsbeheerder van de directie Stadswerken. De locatie en uitvoering wordt hierbij besproken om onnodige verrassingen bij latere plaatsing te voorkomen.
K. De aanvrager van het gedenkteken, in meeste situaties de nabestaande, is zelf verantwoordelijk voor het schoonhouden van het gedenkteken.
L. De gemeente behoudt altijd het recht om het gedenkteken uit de openbare ruimte te verwijderen indien daar om technische, praktische of maatschappelijke redenen aanleiding toe is. Een verwijdering van een gedenkteken wordt kenbaar gemaakt bij het gebiedsteam waarna de initiatiefnemer geïnformeerd wordt.

* Zoals in paragraaf 3  van de richtlijn is toegelicht, bestaat er een belangrijk verschil tussen een gedenkteken en een monument. Monumenten kunnen uiteraard wel driedimensionaal zijn, maar vallen buiten deze richtlijn voor het aanbrengen van gedenktekens."
484,In Amsterdam is in de meeste gevallen het dagelijks bestuur van het stadsdeel het bevoegd gezag om te besluiten over het al dan niet aanbrengen van een gedenkteken in de openbare ruimte. ,"Het plaatsen van een gedenkteken komt in het merendeel van de aanvragen voort uit een particulier initiatief van nabestaanden en speelt in op een maatschappelijke behoefte in de buurt. Op grond van de APV artikelen 4.2 en 4.13 is het verboden om gedenktekens vast te maken aan bomen of aan andere objecten of te plaatsen in de bestrating van de openbare ruimte. 

In de meeste gevallen is het dagelijks bestuur van een stadsdeel het bevoegd gezag in het besluiten over het al dan niet aanbrengen van het gedenkteken. Op plekken waar dit bevoegd gezag formeel niet bij het dagelijks bestuur van het stadsdeel ligt gaat de besluitvorming in de praktijk wel vaak in overleg met de portefeuillehouder openbare ruimte. De ontheffingen voor een gedenkteken worden afgegeven door het Stadsloket. 

De initiatiefnemers hebben zelf het initiatief in het laten maken van het gedenkteken. Hierbij dient het gedenkteken wel in lijn te zijn met de criteria uit deze richtlijn en afgestemd te zijn met het stadsdeelbestuur.  De initiatiefnemers leveren het gedenkteken aan bij de gemeente die het vervolgens plaatst. De plaatsing van het gedenkteken voor de langere periode vindt plaats door Stadswerken.
"
485,"Bij het (her)inrichten van gebieden dient een weloverwogen keuze gemaakt te worden tussen autoluw (parkeervrije straten, erfinrichtingen, shared space, etc.) en autovrij (fietspad, voetgangersgebied, plein, plantsoen, etc.). ","→ Autoluwe gebieden
De keuze voor een autoluw gebied betekent dat autoverkeer dat in het gebied moet zijn er ook kan komen: bestemmingsverkeer per auto blijft mogelijk. Om het autoverkeer te beperken kan het verkeer indien nodig gereguleerd worden door middel van intelligente toegang, circulatiemaatregelen of knips. Bereikbaarheid en toegankelijkheid voor verkeer met een bestemming in het gebied zijn dus gewaarborgd; dat geldt óók voor het aanvullend openbaar vervoer dat cliënten moet kunnen halen of brengen. In een autoluw gebied is dus nog steeds sprake van autoverkeer, maar zo min mogelijk doorgaand autoverkeer. 

→ Autovrije gebieden
Indien gekozen wordt voor autovrij, betekent dit ook echt autovrij.  De bereikbaarheid van adressen in het gebied wordt beperkt, ook voor bestemmingsverkeer zoals laad/losverkeer en gehandicapten. Derhalve geldt dat het autovrij maken van gebieden zeer complex is, zeker indien zich daar voorzieningen bevinden die afhankelijk zijn van (bevoorrading door) autoverkeer, waaronder horeca, supermarkten, zorgcomplexen, etc. Er kan gewerkt worden met venstertijden, zodat het autovrije regime alleen op bepaalde tijdstippen geldt: tijdens de venstertijden is er dan sprake van een autoluw gebied, buiten de venstertijden is het gebied autovrij. 

Aan de randen van het autovrije gebied kunnen laad/losplekken en/of parkeervoorzieningen er voor zorgen dat autoverkeer in de buurt van de bestemming in het gebied kan komen. Alleen met een RVV ontheffing mogen motorvoertuigen rijden in autovrij gebied.

Vanwege de beperkingen op de bereikbaarheid die ‘autovrij’ met zich meebrengt, zijn we terughoudend met de aanleg van grote autovrije gebieden. Toch kunnen er redenen zijn om een gebied volledig autovrij te maken. Bijvoorbeeld omdat het gebied primair een verblijfsfunctie heeft - zoals pleinen, uitgaansgebieden, winkelstraten en binnenterreinen van woonblokken- of om voldoende veilige ruimte te geven aan fietsers en voetgangers.
"
486,"Om autovrije gebieden ook in de praktijk autovrij te houden, dient in eerste instantie de inrichting zodanig te zijn dat inrijden ontmoedigd wordt.","Dat wil zeggen dat nood- en hulpdiensten en voertuigen met een RVV ontheffing het gebied wel in kunnen rijden, maar dat voor alle andere motorvoertuigen duidelijk is dat dit voor hen niet is toegestaan. Dat wordt bereikt met een goede inrichting, namelijk:
I. Doorgaande verkeersroutes zijn logisch gesitueerd om het autovrije gebied heen.
II. Er is een helder onderscheid in materialisering tussen de rijbaan buiten het autovrije gebied en de verharding van het autovrije gebied.
III. Bij voorkeur ligt er een heldere bandenlijn rondom het autovrije gebied.
IV. Indien nodig is de juiste bebording aanwezig.
V. Indien nodig zijn strategisch geplaatste inrichtingselementen ingezet – zoals bomen, zitelementen of groenvakken- waarmee de functie van het gebied als verblijfsgebied benadrukt wordt.

In het verlengde daarvan kan handhaving worden ingezet om overtredingen tegen te gaan. Indien dit onvoldoende blijkt kan eventueel gebruik gemaakt worden van paaltjes om autoverkeer te weren"
487,"Pas als aan alle inrichtingsvoorwaarden voldaan is, kan overwogen worden of paaltjes noodzakelijk zijn om autovrij gebied autovrij te houden.","We zijn zeer terughoudend met paaltjes, omdat we conform de Visie Openbare Ruimte streven naar een overzichtelijke en toegankelijke openbare ruimte met een minimum aan obstakels.

Paaltjes passen we in autovrij gebied alléén toe in het kader van:
I. De fysieke veiligheid, waaronder onder meer de palen vallen die worden aangebracht vanuit terrorismepreventie en palen die worden ingezet om belasting van kwetsbare kades en bruggen te voorkomen.
II. De verkeersveiligheid, waaronder:
- Het weren van structureel sluipverkeer dat de straat gebruikt als doorgaande route, bijvoorbeeld door middel van een vaste paal in het midden van een autovrije straat.
- Het weren van structureel onbedoeld verkeer – zoals grote aantallen laad- losverkeer zonder RVV ontheffing- waardoor een aantoonbaar risico ontstaat op ongevallen tussen het rijdend verkeer en andere aanwezigen, zoals spelende kinderen.

Overlast of ergernis van bewoners met betrekking tot incidenteel autoverkeer in autovrij gebied is géén reden om over te gaan tot het plaatsen van palen. Er dient aantoonbaar sprake te zijn van onveiligheid, veroorzaakt door structureel grote aantallen (vracht)autoverkeer en onvoorzichtig rijgedrag, waarbij er op korte termijn géén mogelijkheid is tot het aanpassen van de inrichting (zie punt 2). Indien er twijfel bestaat over bovengenoemde afweging dient over het al dan niet plaatsen van paaltjes een bestuurlijk besluit genomen te worden door het Dagelijks Bestuur van het betreffende stadsdeel."
488,"Om de toegankelijkheid van de stad voor het AOV, noodzakelijke dienstverlening en laad/losverkeer te borgen, dient bij het plaatsen van paaltjes rekening gehouden te worden met de toegankelijkheid voor voertuigen met een RVV-ontheffing; zij mogen wél rijden in autovrij gebied.","Paaltjes kunnen de toegang tot autovrij gebied fysiek onmogelijk maken. Daarom moeten paaltjes zorgvuldig geplaatst worden. Voor voertuigen met een RVV-ontheffing nemen we als uitgangspunt dat zij tot op 100 meter een bestemming moeten kunnen naderen. Derhalve hanteren we 100 meter als een maximale loopafstand tussen een fysieke afzetting, zoals een paaltje, en een bestemming in het achterliggend autovrije gebied.

De hierboven genoemde loopafstand is een nadere uitwerking van de Agenda Amsterdam Autoluw (2020), waarin is opgenomen: “We zorgen ervoor dat mensen met een beperking altijd hun bestemming kunnen bereiken, ook als ze daarbij afhankelijk zijn van vervoer per auto. Onderdeel daarvan is dat het Aanvullend Openbaar Vervoer (AOV) dicht bij de ingang van een pand kan komen, ook als dat pand zich in een voetgangersgebied bevindt.”

Op deze maximale loopafstand kunnen uitzonderingen gemaakt worden indien de (verkeers)veiligheid of de openbare orde niet toelaten dat autoverkeer -uitgezonderd nood- en hulpdiensten- door het gebied rijdt. Een voorbeeld hiervan zijn grotere voetgangersgebieden in de binnenstad geheel zijn afgesloten voor autoverkeer door middel van palen. Ook voor parken en andere groengebieden geldt dat de maximale loop afstand van 100 meter niet altijd gehaald kan worden, omdat de functie van een groengebied slecht verenigbaar is met toegankelijkheid voor autoverkeer.

Voor het kamer tot kamer vervoer -onderdeel van het AOV- is bovengenoemde maximale loopafstand van 100 meter soms nog te ver. Om deze doelgroep te bedienen kan de aanbieder van het Amsterdamse kamer tot kamervervoer (AOV, perceel B) beschikking krijgen over de benodigde sleutels en transponders."
489,"Een Amsterdamse Fietsstraat is: “Een gemengde 30 km/uur straat op het plusnet fiets waar de doorstroming van het doorgaand fietsverkeer prioriteit krijgt. Auto’s zijn er te gast. De Fietsstraat kent specifieke inrichtingskenmerken, waaronder voorrang op de zijwegen, uitvoering in rood asfalt en bijbehorende bebording.”","Fietsstraten worden in Amsterdam alléén toegepast op delen van het Plusnet Fiets waar de verkeersfunctie (belang fietser) prevaleert en waar het principe ‘auto te gast’ geloofwaardig kan worden gehanteerd. Om als Fietsstraat te kunnen worden ingericht, moet een straat aan een
aantal functionele voorwaarden voldoen (zie onderstaand); het aanleggen van Fietsstraten is geen doel op zich.

Functionele voorwaarden voor Amsterdamse fietsstraten
• Het betreft een 30 km/uur straat.
• De straat maakt onderdeel uit van het plusnet fiets én is een belangrijke doorgaande route voor (regionaal) fietsverkeer.
• De fiets is de dominante modaliteit. Indicatie: > 250 fietsen / drukste uur én per auto minstens 2 fietsen. Óf de onderbouwde verwachting is
dat na herinrichting het gebruik richting deze norm zal gaan.
• Fietsverkeer en (lijn)busverkeer zijn bij voorkeur niet gemengd.

Als een 30 km/uur straat niet aan elk van deze voorwaarden kan voldoen, wordt geen Fietsstraat aangelegd. Het uitgangspunt is dan ‘gewoon’ een 30 km/uur erftoegangsweg, met als hoofdmateriaal de gebakken klinker. Als de auto slechts zeer incidenteel gebruik maakt van een fietsroute, bijvoorbeeld als er alléén sprake is van bevoorradingsverkeer, volstaat een solitair fietspad (in asfalt) waarbij de bebording aangeeft dat bestemmingsverkeer per auto is toegestaan.

Indien niet aan de functionele voorwaarden voor fietsstraten wordt voldaan, maken we een ‘gewone’ erftoegangsweg. Een erftoegangsweg kan  voorzien worden van één of meerdere ‘extra’ fietsvoorzieningen om de veiligheid en het comfort voor het fietsverkeer te borgen."
490,"Standaard erftoegangswegen worden ingericht met een rijbaan waar gemotoriseerd verkeer en fietsers de ruimte delen, uitgevoerd in klinkers. Om meer ruimte, veiligheid of comfort te bieden aan fietsers kunnen erftoegangswegen voorzien worden van extra fietsvoorzieningen. Dat doen we alleen als het nodig is vanuit verkeerskundig oogpunt.","Het toevoegen van extra fietsvoorzieningen ligt vooral voor de hand bij 30 km/uur straten waar voorheen een maximumsnelheid van 50 km/uur gold en die onderdeel zijn van Hoofd- of Plusnet Fiets. Naast fietsvoorzieningen zijn ook vaak voetgangersvoorzieningen, zoals een zebrapad, gewenst om een succesvolle herinrichting van 50 km/uur naar 30 km/uur mogelijk te maken.

De volgende ‘extra’ fietsvoorzieningen of -maatregelen zijn mogelijk op erftoegangswegen (30 km/uur):
• voorrang op de zijwegen voor het doorgaand (fiets)verkeer.
• minder/geen parkeervakken.
• een schampstrook tussen de parkeervakken en de rijloper.
• een extra sterke fundering om verzakkingen door zwaar verkeer te voorkomen.
• ander formaat (zonder vellingkanten) of ander verband in de klinkerverharding.
• symmetrisch profiel met fietsstroken; fietsstroken uitgevoerd in asfalt of klinkers.
• asymmetrisch profiel met fietsstrook in tegenrichting; fietsstrook uitgevoerd in asfalt of klinkers (1 richting auto, 2 richting fiets).
• vrijliggende fietspaden, uitgevoerd in asfalt of klinkers.

Conform het Beleidskader Puccinimethode (2018) geldt qua materialisering:
“Vrijliggende fietspaden en fietsstroken worden uitgevoerd in rood asfalt, uitgezonderd (delen van) routes op bijzondere plekken en beeldbepalende plekken (bijvoorbeeld UNESCO gebied)”. Die redenering gaat er echter vanuit dat fietsstroken of fietspaden hoofdzakelijk voorkomen bij gebiedsontsluitingswegen met een snelheidsregime van 50 km/uur, conform de landelijke standaarden. In 30 km/uur straten met een uitgesproken verblijfskarakter óók mogelijk is de fietsstroken of –paden in gebakken klinkers uit te voeren. Zie als voorbeeld de Maasstraat. Met fietsvoorzieningen in klinkers wordt het verblijfskarakter van de straat benadrukt, maar bieden we toch voldoende veilige ruimte voor de fietser binnen het 30 k/m uur profiel. Met fietsstroken- of paden in asfalt wordt juist het belang van de comfortabele doorstroming van het fietsverkeer benadrukt."
491,"In lijn met de Visie Openbare Ruimte (2017) streven we ernaar dat de openbare ruimte zo veel mogelijk openbaar is, een hoogwaardige uitstraling heeft en vrij is van obstakels. Dat betekent dat voorzieningen zoals pinautomaten, nutskasten en kaartjesautomaten voor het OV bij voorkeur inpandig of in de plinten van de bebouwing gerealiseerd worden. Het plaatsen van vrijstaande kiosken voor pinautomaten is vanuit dat perspectief ongewenst.","Bij afwegingen over het al dan niet plaatsen van pinkiosken in de openbare ruimte spelen diverse belangen, waaronder uiteraard veiligheid, de beschikbaarheid van cash geld en het obstakelvrij houden van de openbare ruimte. Derhalve is een afwegingskader opgesteld om een heldere afweging te maken waarbij  zowel de openbare ruimte- als de veiligheidsbelangen worden meegenomen. Met dit afwegingskader kan de gemeente in samenwerking met de banken/Geldmaat aanvragen voor verplaatsing van geldautomaten in woongevels beoordelen en helpen om de automaten te geleiden naar geschikte alternatieve locaties. 

Het afwegingskader, in de vorm van een beslisboom, tref je hieronder als afbeelding.

→ Proces
1. OOV prioriteert de gebieden met geldautomaatlocaties in samenspraak met de banken/Geldmaat en V&OR. Zij maken een voorselectie van kansrijke en risicovolle situaties.
2. Geldmaat kan het gebiedsteam van het stadsdeel raadplegen voor de tips bij het zoeken naar alternatieve locaties. Er wordt gezocht naar panden zonder bewoning. Pas als er geen inpandige locatie mogelijk is, kan de mogelijkheid voor een kiosk onderzocht worden.
3. Voor het plaatsen van een kiosk geldt een hardheidsclausule: het DB van het betreffende stadsdeel moet (voorafgaand aan de vergunningaanvraag) akkoord gaan met de keuze voor een kiosk en de gekozen locatie. Hiervoor wordt de gemaakte afweging voorgelegd aan het DB van het betreffende stadsdeel.
4. Bij een omgevingsvergunningaanvraag voor een alternatieve locatie (pand zonder bewoning of kiosk) raadpleegt de betrokken plantoetser de veiligheidscoördinator van het stadsdeel voor de risicoweging en een openbare ruimte ontwerper van het stadsdeel voor de ruimtelijke inpassing."
492,"Hondenlosloopgebieden moeten voldoen aan dierenwelzijnseisen, moeten goed ingepast worden in de openbare ruimte en overeenstemming vinden met het overige gebruik van de stad.","Als we een nieuw hondenlosloopgebied aanleggen richten we het gebied in volgens de richtlijnen die in het Kader Hondenlosloopgebieden. Ook voor bestaande losloopgebieden bekijken we of aanpassingen wenselijk zijn op basis van dit beleid. Bijvoorbeeld het plaatsen van nieuwe borden, omheiningen of afvalbakken. Of het aanpassen van de grootte van een losloopgebied. Daarmee willen we de situatie voor de honden in de stad verbeteren. In een enkel geval kan dit er ook toe leiden dat een losloopgebied wordt opgeheven, bijvoorbeeld als de situatie erg gevaarlijk is voor honden en verkeersdeelnemers. 

Vanwege de druk op de openbare ruimte moeten we de verschillende belangen in een gebied zorgvuldig afwegen. Uitgangspunt bij het aanwijzen en inrichten van hondenlosloopgebieden is het gezamenlijk gebruik, dus door mensen met en zonder honden, van de openbare ruimte. Het aanwijzen van nieuwe hondenlosloopgebieden en het doen van grote aanpassingen aan de inrichting doen we in overleg met omwonenden en gebruikers van het gebied. Omdat we waarschijnlijk niet alle gewenste aanpassingen in een keer kunnen doen, geven we prioriteit aan de locaties waar met kleine maatregelen veel verbeterd kan worden voor de honden en hun baasjes."
493,Er gelden eisen en richtlijnen met betrekking tot de bereikbaarheid van een hondenlosloopgebied.,"A. Zoveel mogelijk Amsterdammers kunnen binnen 1 kilometer van hun woonadres een losloopgebied vinden.
B. Van A kan afgeweken worden indien aanwijzen van een gebied conform richtlijnen (zie 2) niet mogelijk is, of als er sprake is van strijdigheid met het overige gebruik van de openbare ruimte.
C. Streven naar gelijkmatige dekking, bij intensief gebruik (tegelijk gebruik door relatief veel honden) kan gekeken worden naar uitbreiding of toevoegen van extra losloopgebieden.
D. Bij het uitbreiden of toevoegen van extra losloopgebieden kijken naar het maken van grotere aaneengesloten gebieden of routes met verschillende gebieden, waardoor het wandelen met de hond nog aantrekkelijker wordt."
494,Er gelden richtlijnen met betrekking tot de locatie en de inrichting van een hondenlosloopgebied.,"A. Omvang bij voorkeur minimaal 500 m2. Een substantiële maat is nodig zodat (meerdere) honden los kunnen rennen en spelen.
B. Afhankelijk van het gebruik van het gebied, kan een geheel gebied of slechts een deel als hondenlosloopgebied worden aangewezen.
C. We streven naar een goede spreiding van hondenspeelplekken over de stad, die gelegen zijn binnen een grotere losloopzone. Een hondenspeelplek bevat speeltoestellen voor honden, zoals speciale tunnels, bruggen en slalommen en/of een zwemgelegenheid.
D. Losloopgebieden zijn (gedeeltelijk) groen. De inrichting is bij voorkeur een afwisseling van verharding, gras en struiken. Verharde paden zijn gewenst in verband met toegankelijkheid voor mensen met een beperking. 
E. Een stadsecoloog dient betrokken te worden bij het aanwijzen van een losloopgebied, om te beoordelen of er geen sprake is van een ecologisch kwetsbaar gebied. Indien een losloopgebied en een ecologisch kwetsbaar gebied (zie bijlage I) bij elkaar liggen.
of overlappen, moet hiervoor advies van een stadsecoloog ingewonnen worden (zie ook H). Het advies van de stadsecoloog is hierbij leidend.
F. Losloopgebieden zijn bij voorkeur permanent te gebruiken door loslopende honden, zodat permanent voldaan wordt aan de gewenste dekking/doelstelling. Bij uitzondering zijn ook restricties mogelijk. Deze restricties kunnen betrekking hebben op bepaalde tijden (aanlijngebod tussen 8.00 en 20.00 uur) of bepaalde maanden (aanlijngebod van april tot oktober). De reden(en) voor het instellen van een restrictiegebied in plaats van een losloopgebied dient te worden toegelicht.
G. Bij grote losloopgebieden (>500 m2) is over het algemeen geen fysieke afscheiding/omheining van het gebied nodig, omdat er voldoende ruimte is om afstand te houden tot andere functies.
H. Kleine losloopgebieden (<500 m2) worden fysiek afgescheiden/omheind, tenzij:
• de afstand tot een rijbaan met gemotoriseerd verkeer minimaal 25 m is, en
• de afstand tot een solitair (brom)fietspad minimaal 10m is, en
• er op advies van een stadsecoloog geen scheiding nodig is tussen hondenlosloopgebied en ecologisch kwetsbaar gebied.
I. Bij een situatie zonder fysieke afscheiding/omheining moet de grens van het losloopgebied duidelijk zichtbaar zijn door middel van bebording (zie N).
J. Bij toepassing van een fysieke afscheiding/omheining rond het hele losloopgebied dienen er ook maatregelen genomen te worden bij de in-/uitgang (zie M).
K. Een kinderspeelplaats, zandbak, speelweide of ander aangewezen verbodsgebied (APV, artikel 5.14) ligt minimaal 50 meter van een hondenlosloopgebied of is fysiek gescheiden van het losloopgebied.
L. Een fysieke scheiding moet voldoende hoog en dicht zijn om loslopende honden tegen te houden. Een fysieke afscheiding is bijvoorbeeld een hek, muur, haag, bosschages, aarden wal, takkenril of water. Bij het toepassen van een hek als scheiding, rekening houden met het risico op het parkeren van fietsen tegen het hek.
M. Richtlijnen voor scheiding bij in/uitgangen (indien gebied fysiek afgescheiden moet worden): toepassen (klap)hekjes en/of roosters. Hierbij rekening houden met toegankelijkheid (gebruik met rolstoel/scootmobiel) en indien van toepassing fietsers.
N. Bebording langs paden op de grens van het losloopgebied conform Amsterdamse standaard (zie bijlage III), tenzij combinatie met andere bebording (bijvoorbeeld op spelregelbord bij ingang park) mogelijk is. Per locatie moet gezocht worden naar voldoende duidelijkheid met gebruik van een beperkt aantal borden.
O. Voor losloopgebieden is kort gras het meest geschikt. Dit beperkt sommige risico’s voor de honden, zoals grasaren en teken.
P. In elk losloopgebied is minimaal één afvalbak te vinden. Model en plaatsing dienen te voldoen aan de ‘Standaard voor het Amsterdamse straatbeeld’. Logische locaties: bij bankjes en randen van het losloopgebied (logische plekken waar de losloopgebieden worden betreden/verlaten). In principe stelt de gemeente in de openbare ruimte geen poepzakjes ter beschiking. Conform de APV dient de hondenbezitter deze zelf bij zich te dragen.
Q. Bij een losloopgebied is altijd minimaal één bankje voor de eigenaar/houder van de hond.
R. Verlichting conform beleidskader Verlichting (2017).
S. Het losloopgebied dient voldoende toegankelijk te zijn voor mensen met een beperking, conform de Checklist Toegankelijkheid die de gemeente hierbij hanteert.
T. Juiste afwatering/drainage ter voorkoming van modder/blubber.
U. Eventueel door honden gegraven kuilen regelmatig dichtgooien (voorkomen struikelen).
V. De maaifrequentie is afhankelijk van het type gras. Bij kort gras (voorkeur) hoort een hoge maai frequentie (22 x per jaar). Losloopgebieden worden bij voorkeur gesitueerd op kort gras, zodat specifieke beheermaatregelen ten aanzien van het maaien niet nodig zijn.
W. Als de regels met betrekking tot de opruimplicht en het niet gebruiken van losloopgebieden stedelijk op grote schaal onvoldoende worden nageleefd kan dit onderwerp worden geprioriteerd in het “Actieplan handhaving openbare ruimte”. Aan een stedelijk onderwerp wordt prioriteit gegeven als deze hoog scoort op basis van een risicoanalyse."
495,Er gelden richtlijnen met betrekking tot de bebording van een hondenverbodsgebied.,"In de APV, artikel 5.14 ‘Verboden plaatsen voor honden’ staat: Het is de eigenaar of houder van een hond verboden deze uit te laten op een voor publiek toegankelijke kinderspeelplaats, zandbak of speelweide of op een andere door het college aangewezen plaats.

X. Bij kinderspeelplaatsen, zandbakken of speelweides worden in principe geen borden ‘verbodsgebied’ geplaatst. Bij onduidelijkheid (bijvoorbeeld bij
speelweides in parken) kunnen eventueel verbodsborden worden geplaatst (zie bijlage III). In het geval van verbodsgebied(en) in een park kan ook gekeken
worden naar een combinatie met andere bebording (bijvoorbeeld op spelregelbord bij ingang park). Per locatie moet gezocht worden naar voldoende duidelijkheid met gebruik van een beperkt aantal borden.
Y.  Bij andere door het college aangewezen plaatsen waar honden verboden zijn worden borden geplaatst (zie bijlage III)."
496,"Ons doel voor het Amsterdamse Bos is de natuur nog meer beschermen en verbeteren, terwijl er ruimte blijft voor vrijetijdsbesteding.","Dit doel is leidend voor onze ambities. Wat de gemeenten Amsterdam en Amstelveen voor ogen hebben op het gebied van groen, bereikbaarheid, recreatie, kunst en cultuur, sport, gezondheid en arbeidsmarkt, zoals in de collegeakkoorden staat, geeft richting aan de ambities van het Bos. 

Dit is onder te verdelen in vier thema’s:
1. Beschermen: natuur- en cultuurwaarden behouden, beschermen en verbeteren.
2. Bereikbaar: het Bos zo goed mogelijk bereikbaar maken voor fietsers en per Openbaar Vervoer.
3. Benutten: ruimte bieden aan natuurontwikkeling en maatschappelijke en recreatieve ontwikkelingen die aansluiten bij de behoeften van bezoekers en passen bij onze ambitie om natuurwaarden te beschermen. Hier verstaan we ook onder het beter benutten van bestaande faciliteiten van het Bos.
4. Bekend: het beter bekend maken van de veelzijdigheid van het Bos, de regelgeving en natuureducatieve functies."
497,"Ten aanzien van zwemmen in open water is de gemeentelijke lijn dat we zwemmen mogelijk maken waar dat veilig kan, maar grenzen stellen op locaties waar het zwemmen onaanvaardbare risico’s kent op het vlak van (nautische) veiligheid, gezondheid en/of leefbaarheid.","Dat betekent in de praktijk het volgende:
• We stimuleren via informatie en communicatie het zwemmen op de officiële zwemlocaties; dit is het meest veilig, al zijn aan zwemmen in open water altijd risico’s verbonden.
• We informeren Amsterdammers en bezoekers over wat in algemene zin de risico’s zijn van zwemmen in open water en wildzwemmen in het bijzonder. Het is de verantwoordelijkheid van de zwemmer zich goed te informeren.
• Wildzwemmen kan in goede banen geleid worden met maatregelen gericht op het vervullen van de zorgplicht vanuit de gemeente, mits aan randvoorwaarden voldaan wordt met betrekking tot veiligheid en gezondheid (zie H5), er geen conflicten zijn met andere functies (zie H5) en de leefbaarheid niet in het gedrang komt (zie H7).
• Wildzwemmen wordt zo nodig actief ontmoedigd op locaties waar bekend is dat de risico’s te groot zijn (zie H6).
• Handhaving op zwemverboden is gericht op excessen en vindt in principe alleen plaats op locaties waarbij sprake is van onaanvaardbare veiligheidsrisico’s (zie §6.1.)."
498,Uitgangspunt is dat op kleinschalige wildzwemplekken met een buurtfunctie (enkele tientallen zwemmers per dag op zomerse dagen) die spontaan ontstaan geen verdere maatregelen getroffen worden om zwemmen in goede banen te leiden. Als ernstige veiligheidsrisico’s bekend zijn kan zwemmen wel worden ontmoedigd of verboden.,"De stad kent honderden van dit soort plekken. Bezoekers zijn met name buurtbewoners. Het gaat meestal om plekken die niet expliciet zijn aangelegd met als doel “zwemmen”, maar spontaan ontstaan. 

In principe nemen we hier geen maatregelen en plaatsen we ook geen informatieborden.  Zeer kleine aanpassingen gericht op leefbaarheid en veiligheid, zoals het (ver)plaatsen van een drenkelingentrap, zijn bij wijze van maatwerk wel mogelijk. Indien ernstige veiligheidsrisico’s en/of gezondheidsrisico’s bekend zijn die niet kunnen worden weggenomen, wildzwemmen ontmoedigen of verbieden."
499,"Op plekken waar intensief wildgezwommen wordt kan de gemeente indien nodig maatregelen treffen om de veiligheid omtrent het zwemmen te verhogen, waarbij zwemmers ook ter plaatsen geïnformeerd worden over de risico’s van wildzwemmen.","Intensieve wildzwemplekken zijn plekken waar op zomerse dagen enkele tientallen (max 50) zwemmers gelijktijdig in het water zijn. De stad kent enkele tientallen van dit soort plekken. Variërend van steigers waar ruimte is voor enkele tientallen bezoekers tot grasvelden en kades met honderden bezoekers op de kant. De plek heeft een aantrekkingskracht op bezoekers uit de wijde omgeving.

Plekken waar op zomerse dagen meer dan 50 zwemmers gelijktijdig in het water zijn, zijn in potentie officiële zwemlocaties. Advies is om een traject te starten richting officiële zwemlocatie. Indien de status van officiële zwemlocatie niet haalbaar is, behandelen als intensieve wildzwemplek, tenzij vanuit de provincie een zwemverbod wordt opgelegd."
500,Amsterdam gaat voor alle wegen binnen de bebouwde kom in stedelijk gebied in principe een maximumsnelheid van 30 km/u hanteren. ,"De maatregel dient drie doelen:
1 Verkeersveilige stad; een lagere snelheid draagt bij aan minder én minderernstige ongevallen.
2 Geluidsarme stad; met een maximumsnelheid van 30 km/u pakken we de grootste bron van ernstige geluidshinder aan: het verkeerslawaai.
3 Autoluwe stad; een maximumsnelheid van 30 km/u in de stad draagt bij aan onze ambitie om meer ruimte te maken voor een leefbare en
toegankelijke stad.

‘Stedelijk gebied’ wordt ruim opgevat: gebieden waar functies dicht op of aan de weg liggen met een relatief hoge omgevingsadressendichtheid (zie kaarten p. 15). Ook wegen met relatief veel voetgangers en fietsers en de mogelijkheid om over te steken vallen hieronder. Deze zogeheten oversteekrelatie hangt er vaak mee samen dat er aan beide zijden van de weg woningen en voorzieningen zijn.

Het nieuwe beleid betekent dat er in principe een maximumsnelheid van 30 km/u geldt op alle wegen met woningen, kantoren en voorzieningen en waar voetgangers en fietsers ook gebruikmaken van de weg en openbare ruimte. Hieronder beschrijven we een aantal uitzonderingen op dit beleid (snelheid verwijst naar maximumsnelheid).

Uitzonderingen: waar blijft de snelheid 50 km/u
• De stedelijkheid wordt een van de bepalende keuzes in het maken van afwegingen rond snelheid in de stad. Als er weinig of geen directe functies aan de weg liggen, er een grote afstand is tot bebouwing, er een lage dichtheid is en/of geen langzaam verkeer van de straat gebruik kan maken, is er sprake van een niet-stedelijke omgeving. De snelheid blijft hier dan 50km/u.
• Op wegen met twee dubbele rijbanen (2x2) blijft een snelheid van 50 km/u gelden omdat de nadruk er ligt op de verkeersfunctie. Door de ruime inrichting is het voor automobilisten lastiger om een maximumsnelheid van 30 km/u aan te houden. Het is bovendien lastig om met aanvullende inrichtingsprincipes de rijsnelheid op dergelijke wegen structureel te verminderen, omdat automobilisten betrekkelijk eenvoudig kunnen inhalen.
• Op weggedeelten die direct aansluiten op wegen met een snelheid van 70 km/u of hoger (zoals een tunnel) blijft de snelheid 50 km/u. We willen voorkomen dat automobilisten plotseling snelheid moeten verminderen. We stellen de overgang naar een lagere snelheid uit tot een plek waar 30 km/u passend is. Als de overgang te groot is, is de kans groter dat er te hard wordt gereden en is het daarmee verkeersonveiliger.
• Op wegen waar oversteken voor voetgangers of fietsers niet mogelijk of nodig is, bijvoorbeeld omdat er hekken zijn of er maar aan één kant van de straat voorzieningen zijn, kan de snelheid 50 km/u blijven.
• Op weggedeelten waar voor de weggebruiker mogelijk een onlogische
situatie ontstaat, kan de snelheid 50 km/u blijven. Te veel overgangen of
wisselingen doen af aan de herkenbaarheid en de verwachte snelheid,
waardoor er vaker harder wordt gereden."
501,Voor gebiedsontsluitingswegen in een niet-stedelijke omgeving geldt in principe 50 km/u of hoger.,"Voor gebiedsontsluitingswegen in een niet-stedelijke omgeving geldt in principe 50 km/u of hoger. Daar is de verkeersfunctie immers dominant en is een snelheidsverlaging vaak ook niet nodig. Toch kan ook daar de weg gemotiveerd alsnog worden gewijzigd in gebiedsontsluitingsweg met 30 km/u. Buiten de bebouwde kom is er geen sprake van een stedelijke omgeving. Hier gelden de bestaande snelheidslimieten, afhankelijk van het type weg: 60 km/u voor een erftoegangsweg, 80 km/u voor een gebiedsontsluitingsweg en 80/100 km/u voor een stroomweg."
502,Vanuit het streven om 30 km/u de standaard snelheid in de stad te maken introduceren we een nieuwe verkeerskundige categorie: de Gebiedsontsluitingsweg-30 (GOW30). Op deze weg kunnen hogere auto-intensiteiten (veel autoverkeer) gecombineerd worden met een lagere snelheid.,"De functie van een weg bepaalt dus niet langer de maximumsnelheid. Ook een 30 km/u-weg kan geschikt zijn voor doorstromend autoverkeer.

De verschillen op een rijtje:
• Een erftoegangsweg heeft vooral een verblijfsfunctie; er geldt 30 km/u (of lager).
• Een gebiedsontsluitingsweg in een niet-stedelijke omgeving heeft vooral een verkeersfunctie; er geldt 50 km/u (of hoger).
• Nieuw: op een gebiedsontsluitingsweg in stedelijk gebied zijn de verblijfsfunctie en de verkeersfunctie beide van belang; er geldt 30 km/u. In dit nieuwe beleid tellen de verkeersveiligheid en de verblijfsfunctie op een gebiedsontsluitingsweg dus zwaarder dan voorheen. Dat leidt tot de keuze voor 30 km/u. De verkeersfunctie blijft wel van belang om de stad bereikbaa te houden voor de auto. Dit komt onder andere tot uiting in het behoud van voorrang en in het beperken van het aantal drempels.

Inrichtingsprincipes GOW30

• Principe 1: slimme inrichting Net als een GOW50 moet een GOW30 veel autoverkeer (hogere auto-intensiteiten) kunnen verwerken. 
Daarom houden we bij een GOW30 de basiskenmerken van een gebiedsontsluitingsweg overeind en geven we een GOW30 geen kenmerken die de doorstroming van de auto te veel belemmeren, zoals hoge drempels of voorrang voor verkeer van rechts. Het is van belang dat de GOW30 goed begaanbaar blijft voor nood- en hulpdiensten, die ook met grote en zware voertuigen relatief snel door de stad moeten kunnen rijden. Toepassing van plateaus die bij 30 km/u geen problemen opleveren voor autoverkeer, is wel mogelijk. We zetten deze alleen in waar dit echt nodig is, zoals op mogelijke conflictpunten bij oversteeklocaties voor voetgangers en
fietsers. Ook handhaven we de fietsvoorzieningen als basiskenmerk voor de toekomstige inrichting van de GOW30. Op wegen met veel autoverkeer is dit vanuit verkeersveiligheid wenselijk, maar verkeer scheiden draagt ook bij aan een verbeterde doorstroming voor zowel de fiets als de auto.

• Principe 2: stedelijke uitstraling.
Bij een GOW30 in stedelijk gebied kunnen we stedelijke verblijfsaspecten een rol geven in de uitstraling van de weg. Dit draagt bij aan het bereiken van een lagere snelheid. Zo kunnen er bij een GOW30 parkeerplaatsen langs de weg liggen. Ook kan er door bussen gehalteerd worden op de rijbaan, wat bij een GOW50 niet wenselijk is. Met dit soort kenmerken krijgt de weg een meer stedelijke uitstraling. Het heeft direct een snelheidsremmend effect op het verkeer. Dit geldt ook voor de maatvoering. Waar rijstroken op een gebiedsontsluitingsweg nu nog altijd minimaal 3,5 meter zijn, worden die bij een GOW30 juist smaller. We houden wel rekening met de hoeveelheid zwaar verkeer, zoals logistiek (vrachtwagens), bussen voor openbaar vervoer en de passeermogelijkheden
voor nood- en hulpdiensten. Fietsers en voetgangers krijgen meer ruimte en meer mogelijkheden om over te steken. Bij een GOW30 kan dit op verschillende manieren, bijvoorbeeld via een zebrapad met een plateau of een wegversmalling. Voor fietsvoorzieningen maken we keuzes vanuit het Afwegingskader: Fietsstraten, Fietspaden & Fietsstroken. De voorkeur zal in veel situaties uitgaan naar vrijliggende fietspaden, maar door de snelheidsverlaging kunnen ook fietsstroken een optie zijn. 

• Principe 3: zo min mogelijk markeringen.
Een GOW30 wordt over het algemeen geasfalteerd aangelegd. Dit doen we om onnodige trillingen en geluidsoverlast te voorkomen. In specifieke situaties is klinkerverharding mogelijk. We zijn terughoudend in het toepassen van markering en bebording om de verkeersuitstraling te beperken. We passen in principe geen asmarkering toe of alleen een enkele onderbroken lijn. Alleen
waar noodzakelijk worden markeringen aangebracht, zoals stopstrepen, pijlen en kant- en/of asstrepen. De markering over de as van het wegvak is op een GOW30 nooit doorgetrokken. Als alternatief voor kant- of asstrepen die hetwegprofiel (optisch) versmallen, kiezen we liever voor bijvoorbeeld een overrijdbare
middenberm. Deze keuzes zijn afhankelijk van de plaatselijke situatie."
503,"In gevallen van groot onderhoud/vervangingen, herinrichting, gebiedsontwikkeling, sloop of renovatie, is het noodzakelijk om de groeiplaatsen van de Japanse Duizendknoop te saneren, indien aanwezig. Zo wordt toekomstige schade aan ondergrondse kabels, verhardingen, rioolbuizen, funderingen en kademuren als gevolg van de duizendknoop voorkomen.","Om die reden wordt in het Plan – en Besluitvormingsproces (PBI) en het Plaberum proces, een verplichting opgenomen om aan het begin van het proces, de projectlocatie te controleren op de aanwezigheid van één of meerdere groeiplaatsen. Indien dit het geval is, dient er in het beginstadium al financieel rekening te worden gehouden met de sanering van de JDK.

Hieronder volgen de afspraken uit het Protocol Jpanse Duizendknoop (2022) zoals ambtelijk vastgesteld door de Stuugroep Inrichting Openbare Ruimte in april 2022:

1. In het geval dat de plant aanwezig is op een perceel waar een ruimtelijke ingreep plaatsvindt saneren we de plant om toekomstige schade te voorkomen (kapitaalvernietiging).

2. Opdrachtgevers van ruimtelijke ingrepen (V&OR, G&O, Vastgoed, Sport & Bos, Stadsdelen etc.) zijn financieel verantwoordelijk voor sanering van de JDK in en om het projectgebied.

3. Perceelbeheerders (Vastgoed, Sport en Bos, Stadswerken etc.) zijn financieel verantwoordelijk voor het beheersen van de groeiplaats en het voorkomen van overlast door de plant (snoeien en afvoeren naar een erkende verwerker).

4. Opdrachtgevers van ruimtelijke ingrepen schakelen een JDK-deskundige in voor het maken van een Plan van Aanpak met een advies over de beste aanpak, de eventuele nazorg en de monitoring. Indien er geen JDK-deskundige wordt ingeschakeld, is te allen tijde het protocol van Machinaal Uitgraven en het protocol Monitoren leidend. Op basis van het Plan van Aanpak begroten we aan het begin van het PBI/Plaberum proces de saneringskosten.
Daarnaast vormt het Plan van Aanpak het uitgangspunt van waaruit er met de betrokken beheerder, aan wie het project na realisatie wordt opgeleverd, afspraken worden gemaakt over de monitoring en eventuele nazorg. De kosten worden begroot op het project.

5. In het geval dat er een groeiplaats in een straal van 50 meter rondom het projectgebied groeit, brengt een JDK deskundige in het Plan van Aanpak advies uit over de te treffen maatregelen om heringroei in het projectgebied of verspreiding naar de omgeving te voorkomen.

6. Opdrachtgevers van ruimtelijke ingrepen dienen de toekomstige projectlocatie te (laten) controleren op aanwezigheid van duizendknoop. Behalve raadpleging van de digitale kaart wordt de aanwezigheid op locatie onderzocht bij een bodemonderzoek en/of de Quickscan Natuur en/of een visuele inspectie door een JDK deskundige (op te nemen in de checklist van zowel het PBI als Plaberum proces).

7. Indien binnen een projectgebied de duizendknoop op de beheergrens van twee percelen met verschillende eigenaren groeit, dan is het uitgangspunt dat degene die de plant heeft doen ‘verspreiden’ de kosten voor het saneren op zich neemt. Wanneer de groeirichting niet evident kan worden vastgesteld dan is het uitgangspunt dat de eigenaren hierin gedeelde verantwoordelijkheid nemen. Er wordt een buffergrens van 4 meter rondom de projectgrens gehanteerd. Dit betekent dat groeiplaatsen binnen deze 4 meter, in zijn geheel machinaal moeten worden verwijderd en gemonitord conform protocollen. Het Plan van Aanpak is leidend in het geval van complexe gevallen.
"
504,Een rustige inrichting van de openbare ruimte is gebaat bij zo weinig mogelijk objecten in de openbare ruimte en dus zo min mogelijk borden op straat. Daarom zijn we terughoudend in het plaatsen van borden.,"In Amsterdam staan veel borden op straat. Niet alle borden zijn nodig en correct. Voor dezelfde regeling worden soms verschillende borden gebruikt. Sommige borden worden niet onderhouden omdat niemand ernaar omkijkt. Dit draagt niet bij aan de duidelijkheid van bebording en aan een rustig ingerichte openbare ruimte. Daarom is de Bordengids opgesteld, als ambtelijke richtlijn voor de omgang met borden, vastgesteld door de Stuurgroep Inrichting Openbare Ruimte (SIOR).

De Bordengids heeft als doel om:
• Onnodige en foutieve borden zoveel als mogelijk te voorkomen;
• De borden, die de gemeente plaatst, zo effectief mogelijk te laten zijn. Dit kan door niet meer borden te gebruiken dan nodig is;
• En, om voor dezelfde situaties dezelfde borden te gebruiken (uniformiteit). Uniformiteit vergroot de inkoopbaarheid, voorraadbeheer en de herkenbaarheid.

De Bordengids voorziet in een Stappenschema waarmee afwegingen kunnen worden gemaakt over borden.

• Stap 1: bepaal of een permanent bord wel de juiste oplossing is voor het probleem. Niet in alle gevallen is een permanent bord de oplossing voor een probleem. Soms kan met bijvoorbeeld een bewonersbrief een beter resultaat worden behaald. Of er zijn minder borden nodig in combinatie met een bewonersbrief, of tegels met een symbool. Ook kan tijdelijke bebording een oplossing vormen en daarmee voorkomen worden dat bebording eeuwig blijft staan in de openbare ruimte. Bij deze afwegingen kan een communicatieadviseur adviseren. 

• Stap 2: wees bekend met relevante APV-artikelen die gelden voor bebording en andere fysieke uitingen. Voor alle borden en andere boodschappen in de openbare ruimte zijn de APV-artikelen 4.2 en 4.3 altijd van toepassing. Verkeersborden vallen niet onder deze APV-bepalingen want daar geldt een formele wet voor (de Wegenverkeerswet). De gemeente richt de openbare ruimte in met voorwerpen als lantaarnpalen, kademuren, relingen, bomen, et cetera. Ook borden en dragers behoren daartoe. Artikel 4.2 van de APV bevat een algemeen verbod op het vastmaken van voorwerpen aan deze gemeentelijke eigendommen zonder onthefing.  In artikel 4.3 van de APV wordt aangegeven dat het verboden is om zonder een vergunning van het college voorwerpen of stoffen op, aan, in of boven de weg te plaatsen, aan te brengen, te hebben of te storten. De vergunningsplicht geldt voor iedereen; dus ook voor de gemeente! In dit artikel 4.3 gaat het niet over het vastmaken van zaken aan gemeentelijke eigendommen, maar om het plaatsen van objecten in de openbare ruimte, waaronder borden.

• Stap 3: bepaal tot welke groep borden het te plaatsen bord behoort en welke daarvoor gelden. In de bordengids zijn meer dan 10 groepen borden onderscheiden zoals reclameborden, verkeersborden, leefregelborden, etc. Per bordengroep is een tabel opgesteld met informatie over eventuele wet- en regelgeving en/of gemeentelijk beleid, de vormeisen die gelden en waar advies kan worden ingewonnen en hoe bebordingsvoorstellen eventueel beoordeeld worden en door wie. Per bordengroep is ook weergegeven wie de plaatsing en het beheer van borden dient te bekostigen. 

• Stap 4: neem kennis van algemene uitgangspunten voor bebording, de inkoop ervan en het beheer. In stap 4 staan algemene uitgangspunten voor bebording, de inkoop en het beheer van borden werkt. De informatie vormt een soort checklist om een concreet bebordingsvoorstel nog eens goed tegen het licht te houden. Aandachtspunten als zichtbaarheid, “bordendrukte”, aandacht voor goede teksten, etc. worden bij deze stap omschreven. Daarnaast wordt aangegeven hoe de inkoop werkt via het Raamcontract Straatmeubilair en de uitgangpunten voor beheer.
"
505,"De gemeente beschermt, aanvullend aan de wettelijk beschermde soorten, specifieke planten en dieren in Amsterdam. Deze soorten worden Amsterdamse beleidssoorten genoemd.",De Amsterdamse gedragscode flora en fauna is een aanvulling op de sectorale gedragscode soortbescherming voor gemeenten en de (inter)nationale bescherming van soorten middels de Wet natuurbescherming. In de Amsterdamse gedragscode flora en fauna staan aanvullende voorwaarden geformuleerd voor het specifieke lokale karakter van de gemeente Amsterdam.
506,De gemeente geeft zorgvuldig invulling aan de wettelijke verplichting tot zorgvuldig handelen voor in het wild levende planten en dieren. De wijze waarop dit wordt gedaan staat uitgewerkt in de Amsterdamse gedragscode flora en fauna.,Bij uitvoering van gemeentelijke taken heeft de gemeente de verplichting om zorgvuldig te handelen ten aanzien van in het wild levende planten en dieren. Dit geldt voor bestendig beheer en onderhoud en voor ruimtelijke ontwikkelingen. Per terreintype is in de Amsterdamse gedragscode flora en fauna aangegeven welke maatregelen en voorwaarden gelden.
507,Uitgangspunt is dat voor flora wordt ingezet op zoveel mogelijk handhaven van bestaande natuurwaarden bij ruimtelijke ontwikkeling en inrichting.,"Dit betekent concreet dat ingezet wordt op het handhaven van muurvegetaties, ook als hier geen beschermde soorten of aandachtssoorten aanwezig zijn. Ook wordt zorgvuldig omgegaan met locaties met schrale grond, omdat deze vaak een goed startpunt vormen voor ontwikkeling van natuurwaarden. Behoud en ontwikkeling van soortenrijke vegetaties, zoals bloemrijke bermen en graslanden met o.a. orchideeën, is daarom een uitgangspunt. Bij ingrepen in schrale grond wordt daarom ook weer schrale grond teruggebracht. Met inzaaien wordt zeer terughoudend omgegaan; hierbij worden de richtlijnen uit het Handboek Groen gehanteerd.
"
508,"Bij herinrichting geldt dat er geen nieuwe ecologische knelpunten mogen ontstaan en/of een verhoogd risico op veel verkeersslachtoffers. 
","Dit geldt zowel voor herinrichting op land en in/langs water.  Bij het werken in/langs water geldt dat het risico op dieren te water tijdens de werkzaamheden en in de nieuwe inrichting niet mag toenemen. _x000D_
_x000D_
Voor de uitgangspunten voor inrichting wordt verwezen naar het Handboek Groen, waarin maatregelen zijn opgenomen voor vluchtroutes als dieren te water raken (fauna-uittreedplaatsen; FUP). _x000D_
"
509,Sinds het begin van de vorige eeuw zet de gemeente actief in op realisatie van nieuwe kunstwerken in de openbare ruimte. Dat gebeurt met gerichte opdrachten aan kunstenaars en integratie van de kunst in de inrichtingsplannen van nieuwe wijken. De toevoeging van kunst draagt bij aan de kwaliteit van de inrichting van de openbare ruimte en de leefbaarheid in de stad.,"Amsterdam kent een rijk en divers aanbod aan kunst en cultuur, waaronder kunst die je tegenkomt in de openbare ruimte. Van vrijstaande beeldhouwwerken op pleinen en in parken tot kunstwerken geïntegreerd in gebouwen of bruggen.

Door deze jarenlange inzet van de gemeente is een ruim arsenaal aan kunstwerken ontstaan. In het Kunstenplan 2017-2020 is geconstateerd dat nieuwe stedelijke ontwikkelingen vragen om een andere aanpak van de uitvoering van kunst in de openbare ruimte. De afgelopen periode waren de stadsdelen verantwoordelijk voor kunst in de openbare ruimte, zowel voor het beheer van het bestaande collectie als voor aanvulling door middel van opdrachten. Daarnaast heeft een aantal andere gemeentelijke onderdelen in de loop der jaren kunstwerken aan bruggen, in tunnels en op metrostations gerealiseerd. Ook dat heeft veel nieuwe kunst in de stad opgeleverd. 
Nu het aantal werken in de openbare ruimte zo groot is geworden en we opnieuw in een fase zijn aanbeland waarin de stad snel groeit, is de behoefte ontstaan om meer lijn te brengen in het realiseren van nieuwe werken en het geheel van werken in de openbare ruimte als een collectie te benaderen.
"
510,"Voor de komende periode zet de gemeente in op nieuwe kunstinitiatieven bij grootschalige (her)inrichtingsvoorstellen, zoals in ontwikkelgebieden en -buurten. Aan de stad worden de komende jaren veel nieuwe wijken toegevoegd of oude wijken opgeknapt. Bij de nieuwe inrichting hoort kunst.","De nadruk bij de realisatie van nieuwe kunstwerken zal liggen op de versnellingsgebieden in het kader van Koers 2025.  Welke kunstwerken worden gerealiseerd is afhankelijk van de locatie. De invulling wordt per geval bepaald door een commissie of stadscurator op basis van omstandigheden zoals de beschikbare ruimte, ontwerpprincipes van de omgeving, budget, historie of wensen uit de buurt.

Daarnaast blijft er ruimte voor initiatieven uit de samenleving, bijvoorbeeld omdat er behoefte bestaat om met een kunstwerk een persoon of gebeurtenis te herdenken. Belangrijk hierbij is dat de gemeente met de initiatiefnemers zorg draagt voor een gedegen proces, dat leidt tot de realisatie van een kunstwerk dat aansluit bij de omgeving. Om deze faciliterende rol te kunnen vervullen, is binnen de gemeente voldoende capaciteit nodig.
"
512,Bij nieuwe kunstwerken worden direct informatiebordjes geplaatst.,
514,Bij de toevoeging van nieuwe kunstwerken zal rekening moeten worden gehouden met dekking van de beheerkosten.,
515,Kunst moet zo vroeg mogelijk in elke stap van het Plaberum worden meegenomen met een verplicht besluit voor elke fase van het Plaberum. Dit geeft de garantie dat kunst een plek krijgt in nieuwe gebieden.,"In het Amsterdamse proces dat ruimtelijke plannen moeten doorlopen; het Plan- en Besluitvormingsproces Ruimtelijke Maatregelen (kortweg: het Plaberum, zijn vier fasen onderscheiden: de verkenningsfase, de haalbaarheidsfase, de ontwerpfase en de uitvoeringsfase. Aan het einde van elke fase zal in een besluit aangegeven moeten worden of èn hoe kunst geïntegreerd gaat worden in het desbetreffende gebied. Het zal een vast onderdeel uitmaken van het model voor maatschappelijke voorzieningen. De afweging moet beredeneerd worden (bijvoorbeeld op basis van de omvang en toekomstig gebruik van het gebied). In de volgorde van de fasen zal die beschrijving steeds concreter worden. Opname van kunst in de fasebesluiten (principebesluit, projectbesluit, investeringsbesluit), zorgen ervoor dat de realisatie van kunst ook meegenomen kan worden in de financiële dekking van de gebiedsontwikkeling (via de grondexploitatie). "
516,"De opdrachtgever is verantwoordelijk voor het hele traject tot aan de realisatie van het kunstwerk. Het opdrachtgever verschilt daarbij per locatie of gebied en bepaalt mede het succes van kunstprojecten.

","Daarom is het goed te onderscheiden wie bij de verschillende categorieën van kunstprojecten opdrachtgever is. Wanneer de gemeente opdrachtgever is, is het organisatie-onderdeel dat verantwoordelijk is voor het gebied of de locatie opdrachtgever: 
- Bij realisatie van kunst in een ontwikkelingsgebied is Grond en Ontwikkeling opdrachtgever. 
- Bij realisatie van een nieuw kunstwerk in een bestaand gebied is het desbetreffende stadsdeel opdrachtgever. 
- In specifieke projectgebieden (zoals de Zuidas of de Noord/Zuidlijn) is de desbetreffende gemeentelijke afdeling verantwoordelijk (Zuidas of Metro en Tram). 
- Bij kunst aan of in publiek toegankelijke gebouwen is de opdrachtgever van de bouw verantwoordelijk voor de kunstopdracht (Gemeentelijk Vastgoed of Onderwijs, Jeugd en Zorg/Onderwijshuisvesting). 

De opdrachtgever is verantwoordelijk voor het hele traject dat moet leiden tot de realisatie van het kunstwerk. Bij de uitvoering kan expertise van buiten het eigen organisatie-onderdeel worden ingeschakeld.
"
517,Bij het plaatsen van kunst in de openbare ruimte dient de opdrachtgever vooraf te bepalen op welke manier wordt gecommuniceerd over het besluitvormingsproces omtrent het kunstwerk. De opdrachtgever draagt zorg voor het verkrijgen van draagvlak voor het kunstwerk. ,"In de startfase van elk kunstproject moet worden bepaald wie dat publiek is dat betrokken is of moet worden. Dit is een belangrijke taak van de opdrachtgever. En het is bij elk project verschillend.

Belangrijk is dat de opdrachtgever vooraf bepaalt hoe groot de participatie van het publiek kan zijn en dat helder wordt gecommuniceerd over het besluitvormingsproces. Bovenal is belangrijk dat de opdrachtgever in elke fase van de realisatie (van het ontwerp tot de uitvoering) werkt aan draagvlak bij het (betrokken) publiek.

Het streven naar draagvlak betekent niet dat de kunstenaar die in opdracht werkt in zijn ontwerp altijd rekening moet houden met de mening van de meerderheid. Want rekening houden met de gemene deler levert niet altijd de gewenste kwaliteit kunst op. Het is de taak van de opdrachtgever om duidelijk te maken binnen welke voorwaarden de kunstenaar aan zijn ontwerp kan werken. Dat kan betekenen dat de kunstenaar kan worden gevraagd deel te nemen aan communicatie- of participatie-activiteiten, die onderdeel uitmaken van het vergroten van het draagvlak bij het publiek. Maar het is aan de opdrachtgever om zorg te dragen voor het verkrijgen van draagvlak tijdens het proces.
"
518,"Als de gemeente en/of bewoners kunst in de openbare ruimte in bestaande gebieden willen realiseren, dan dient dit in wijkvernieuwingsplannen en/of gebiedsagenda’s en gebiedsplannen te worden opgenomen. De uitingsvorm van kunst kan divers zijn.","In oudere wijken van de stad vindt vernieuwing plaats om de leefbaarheid te verbeteren, door onder andere het opknappen van woningen en het opnieuw inrichten van de openbare ruimte. In samenspraak met woningbouwcorporaties stelt de gemeente voor deze ontwikkelbuurten wijkvernieuwingsplannen op. Kunst in de openbare ruimte kan onderdeel van deze plannen uitmaken. Per gebied wordt bekeken of kunst een toegevoegde waarde heeft.

Met de introductie van het gebiedsgericht werken (in 22 gebieden) worden voor elk gebied gebiedsagenda’s en gebiedsplannen gemaakt. Ook hierin kan kunst in de openbare ruimte worden opgenomen, afhankelijk van de wensen in het gebied. Hier is vooral ruimte voor initiatieven uit de maatschappij (burgerinitiatieven). Naast de inzet op nieuwe permanente kunstwerken zijn ook tijdelijke kunstwerken mogelijk. Deze kunstwerken kunnen zowel fysieke objecten als tijdelijke artistiek interventies zijn, waarbij voor een beperkte periode iets wordt toegevoegd aan de publieke ruimte: een performance, een projectie, en verhaal, muziek, een ervaring, een proces of een experiment. 
"
519,"Als kunst wordt voorgesteld door bijvoorbeeld een buurtcomité of een belangengroep dient de gemeente te zorgen voor een goede procesbegeleiding, waarbij in bestaande gebieden het stadsdeel hierover een principebesluit moet nemen.","Wanneer zich in de toekomst initiatieven uit de maatschappij voordoen, zal het verantwoordelijk stadsdeel voortaan eerst een principebesluit nemen waarin tot medewerking aan het initiatief wordt besloten. Hierbij wordt tegelijkertijd het opdrachtgeverschap en de organisatorische inzet van de gemeente bij het project bepaald. Daarmee wordt een goede procesbegeleiding door de gemeente geborgd. Dit is nodig om te zorgen voor een goede inbedding van dergelijke maatschappelijke initiatieven. De kans op realisatie en aanvaarding in de omgeving is groter als er sprake is van professionele begeleiding die niet alleen bekend is met de kansen en obstakels op weg naar realisatie, maar ook aandacht heeft voor het creëren van draagvlak door het betrekken van andere partijen dan alleen de initiatiefnemers (zoals omwonenden)."
520,"In ontwikkelgebieden geldt dat minimaal een half procent (0,5%) van de inrichtingskosten voor de openbare ruimte bestemd wordt voor kunst in de openbare ruimte.","Amsterdam kent een traditie waarbij kunst geïntegreerd wordt in de ontwikkeling van nieuwe gebieden. Dat gebeurde al ten tijde van het Plan Zuid van Berlage, de Westelijke Tuinsteden van het Amsterdamse Uitbreidingsplan en het Oostelijk Havengebied in de jaren negentig. 

Nu Amsterdam weer plannen maakt om de stad uit te breiden met nieuwe gebieden zoals Sluisbuurt op Zeeburgereiland, Strandeiland en Havenstad, is het gewenst bij de inrichting van de nieuwe woongebieden ook te investeren in kunst in de openbare ruimte. Met deze Percentageregeling Kunst in de Openbare Ruimte zorgt daarbij voor voldoende middelen.
"
521,Amsterdam wil een stad zijn die voor iedereen veilig en comfortabel toegankelijk is. Daarvoor is voldoende vrije doorloopruimte nodig.  ,In beleidskader 'Ruimte voor de voetganger' is een norm vastgesteld om bij (her)inrichting van straten te kunnen beoordelen hoeveel ruimte voldoende is. De norm is uitgesplitst in drie breedtecategorieën. 
522,In nieuwe situaties maken we conform beleidskader 'Ruimte voor de voetganger' minimaal 200cm vrije doorloopruimte op het trottoir.,"Amsterdam wil een stad zijn die voor iedereen veilig en comfortabel toegankelijk is. Daarvoor is voldoende vrije doorloopruimte nodig.  We stellen in beleidskader 'Ruimte voor de voetganger' een norm vast om bij (her)inrichting van straten te kunnen beoordelen hoeveel ruimte voldoende is. De norm is uitgesplitst in drie breedtecategorieën. Per breedtecategorie geeft de norm aan hoeveel voetgangersruimte er minimaal gewenst is om op een comfortabele wijze te kunnen lopen en passeren. De breedtecategorieën zijn gekoppeld aan aantallen voetgangers per minuut. Bij het vaststellen van de maatgeving is gebruik gemaakt van de standaardafmetingen uit paragraaf 2.2.

Bij de normering wordt in beleidskader 'Ruimte voor de Voetganger' verschil gemaakt tussen nieuwe en bestaande situaties. Nieuwe situaties zijn situaties waarbij de ruimte wordt (her-)ingericht, of situaties waarbij er een plan wordt gemaakt voor de volledige herverdeling van de ruimte in een straat (integraal herverdelingsplan). Voor deze situaties gelden de normen uit dit beleidskader. Voor bestaande situaties gelden de nieuwe normen deels. Bij de plaatsing van nieuwe gemeentelijke objecten, zoals bankjes en fietsenrekken, gelden de nieuwe normen uit dit beleidskader wel. Voor objecten geplaatst door particulieren en ondernemer zoals terrassen, winkeluitstallingen, gevel- banken en plantenbakken, gelden in bestaande situaties de bestaande normen voor de vrije doorloopruimte zoals (momenteel) op stadsdeelniveau zijn vastgesteld.

Voor de normering van de maatvoering zijn van belang:

1. De trottoirbreedte
Dit is de breedte vanaf de gevel tot en met de trottoirband. Er wordt hierbij nog geen rekening gehouden met de verdeling in bovenstaande zones.
De trottoirbreedte kan dus meestal niet volledig door wandelende voetgangers worden benut.

2. De vrije doorloopruimte
Dit is de totale trottoirbreedte minus alle obstakels. Deze ruimte is ‘vrij’, maar kan in de praktijk niet volledig benut worden om te lopen omdat er sprake
is van ‘schrikafstanden’ tot muren en objecten.

3. De effectieve loopruimte
Dit is het deel van de vrije doorloopruimte dat effectief gebruikt kan worden om te lopen. Om de toegankelijkheid van de stad en de veiligheid
en het comfort voor de voetganger te verbeteren, stellen we een norm vast voor de vrije doorloopruimte in nieuwe situaties. Dat wil zeggen: de loopruimte op het trottoir, die niet beperkt of versperd wordt door andere objecten of functies."
523,"Indien na een herinrichting de norm voor voldoende vrije doorloopruimte voor de voetganger niet gehaald dreigt te worden, moet onderzocht worden of het mengen van andere modaliteiten of het uitsluiten van andere modaliteiten/functies tot een verbeterde verkeerssituatie leidt.","Bij integrale herinrichtingen van straten – het uitgelezen moment om de voetganger meer ruimte te geven – kan bij een tekort aan ruimte alleen met goede onderbouwing van de normen worden afgeweken. Er moet altijd eerst gekeken worden naar relatief kleine maatregelen zoals het reguleren, verwijderen en/of herpositioneren van `objecten’ op het betreffende wegvak of het opheffen van parkeerplaatsen. We onderscheiden hierbij enerzijds objecten die noodzakelijk zijn op een bepaalde locatie, zoals een verkeersbord en anderzijds objecten die ook elders kunnen, zoals een fietsenrek.

Indien bovenstaande niet mogelijk is of niet genoeg vrije doorloopruimte oplevert en daardoor na een herinrichting de norm niet gehaald dreigt te worden, moet onderzocht worden of het mengen van andere modaliteiten of het uitsluiten van andere modaliteiten/functies tot een verbeterde verkeerssituatie leidt.
Denk daarbij aan de volgende mogelijkheden waarvoor een grotere aanpassing aan de inrichting van de straat nodig is:
• Het opheffen van een hele rij autoparkeerplaatsen.
• Het instellen van venstertijden/dubbelgebruik bij andere functies, zoals terrassen, fietsparkeren, autoparkeren, of laden en lossen, zodat op het drukste voetgangersmoment meer ruimte beschikbaar is.
• Het mengen van auto- en fietsverkeer (erftoegangsweg, fietsstraat).
• Het mengen van auto- en tramverkeer.
• Het autovrij maken van een straat, d.w.z. deze straat omvormen tot voetgangersgebied, eventueel met fiets- en/of autoverkeer te gast.

Als er na bovenstaande tóch moet worden afgeweken van de minimumnorm voor vrije doorloopruimte, dan kan dat alleen als er een integrale ontwerptekening wordt gemaakt van het betreffende wegvak. Op deze tekening moeten óók zaken als uitstallingen, objecten en/of vergunde terrassen worden opgenomen. Nieuwe of hernieuwde vergunningen voor deze zaken kunnen alleen verleend worden als hier in de ontwerptekening ruimte voor is gereserveerd. Er kan hiertoe bijvoorbeeld een terrassenplan worden gemaakt"
524,"Bij de plaatsing van nieuwe gemeentelijke objecten, zoals bankjes en fietsenrekken (straatmeubilair), gelden de normen uit beleidskader 'Ruimte voor de voetganger'. Dat betekent minimaal 200 cm vrije doorloopruimte. ",Voor particuliere objecten en objecten van ondernemers geldt in bestaande situaties de norm voor de vrije doorloopruimte zoals die (momenteel) op stadsdeelniveau zijn vastgesteld.
525,"Bij het inrichten van trottoirs onderscheiden we zones met verschillende functies: gevelzone, loopruimte, verblijfsruimte voorzieningenstrook.","• Gevelzone: de zone direct langs de gevel die géén onderdeel uitmaakt van de loopruimte, omdat zich daar bijvoorbeeld geveltuinen, gevelbanken, gestalde fietsen of uitstallingen bevinden. 
• Loopruimte: de ruimte op het trottoir die door voetgangers gebruikt wordt om zich te verplaatsen.
• Verblijfsruimte: de ruimte op het trottoir die niet gebruikt wordt voor de doorstroming van voetgangers, maar die gebruikt wordt om uit te rusten, samen te komen of anderszins te verblijven.
• Voorzieningenstrook: de strook waar functionele objecten geplaatst worden zoals verkeersborden, afvalbakken, fietsparkeervoorzieningen en openbare
verlichting. Deze objecten worden bij voorkeur in één rechte lijn geplaatst langs de trottoirband, waar vaak ook de bomen staan."
526,We streven naar een vrije doorloopruimte op trottoirs die zo recht mogelijk loopt. Het uitgangspunt is dat slingeren zoveel mogelijk wordt voorkomen.,"Als het niet anders kan, wordt slingeren wel toegestaan. Het is niet toegestaan dat voetgangers haakse bewegingen en scherpe bochten moeten maken tussen objecten die aan beide kanten staan. Bij de vergunningverlening en plaatsing van nieuwe objecten dient daar rekening mee te worden gehouden. Te allen tijde geldt dat er tussen het object en de gevel, of het object en de straat minimaal 200 cm vrije doorloopruimte moet worden aangehouden bij nieuwe situaties. In bestaande situaties dient deze vrije doorloopruimte te voldoen aan de norm van het stadsdeel voor de vrije doorloopruimte."
527,"Bij reguliere buien wordt hemelwateroverlast voorkomen door het gebruik of vasthouden van hemelwater. Wanneer dat niet toereikend is, wordt het bovengronds en/of via hemelwaterstelsels verwerkt. Alleen bij uitzondering kan hemelwater via het vuilwaterriool worden afgevoerd.","Bij extreme neerslag wordt schade aan vitale infrastructuur en bebouwing voorkomen. Vitale infrastructuur heeft daarbij een hoger veiligheidsniveau zoals vastgesteld in de Metropoolregio Amsterdam. Bij extreme neerslag is het overschot aan hemelwater te groot om dit alleen met de ondergrondse riolering te kunnen verwerken. Daarom is bovengrondse verwerking van hemelwater, zowel privaat als publiek, de standaard wegens effectiviteit en doelmatigheid. Hemelwater wordt hierbij vertraagd afgevoerd naar het oppervlaktewater, zonder dat het probleem wordt afgewenteld op andere gebieden."
528,"De gemeente voorkomt met actief grondwaterbeheer structurele grondwaterproblemen door de plaatselijke ontwateringsdiepte, afhankelijk van het grondwaterpeil en het maaiveldniveau, af te stemmen op de boven- en ondergrondse functies.","Ophoging van het maaiveld heeft bij een (te) hoog grondwaterpeil de voorkeur, vanwege de daarbij horende mogelijkheden voor hemelwaterinfiltratie, ruimte in de ondergrond, groenontwikkeling en waterspiegelstijging."
529,"Waar mogelijk, effectief en betaalbaar, wordt afvalwater als warmtebron benut voor warmtenetten, als bijdrage aan de energietransitie.",Dankzij duurzame terugwinning tegen acceptabele kosten levert de circulariteit van afvalwater een belangrijke bijdrage aan het verduurzamen van de samenleving
530,"Hemelwater wordt lokaal, zowel op private grond als in de openbare ruimte, vastgehouden voor later gebruik of in de bodem geïnfiltreerd voor aanvulling van het grondwater en komt hiermee zo min mogelijk in de afvalwaterketen terecht.","Hemelwater wordt daartoe zo schoon mogelijk gehouden. Bijkomende voordelen zijn dat hemelwateroverlast en overstortingen vanuit het gemengde stelsel afnemen, er energiebesparing optreedt bij transport en zuivering en de druk op het watersysteem vermindert."
531,"De stad streeft naar multifunctioneel gebruik van de ondergrond, waarbij innovatieve combinaties tussen de onder– en bovengrond volop kansen bieden voor ruimtebesparing. Waar mogelijk, effectief en betaalbaar, past Amsterdam wko-systemen toe.","De ondergrond schept binnen de natuurlijke grenzen van het bodem- en watersysteem voorwaarden en mogelijkheden voor de ruimtelijke gebiedsontwikkeling. Daarom staat de verbinding tussen de boven- en ondergrond en de verschillende programma’s en thema’s centraal. De Amsterdamse aanpak kenmerkt zich door goed doordachte, integrale en driedimensionale planvorming en afstemming tussen de bovengrondse en ondergrondse spelers. Zo ontstaat multifunctioneel en effectief gebruik van de ondergrond als stevige fundering voor bovengronds Amsterdam. Bij multifunctioneel gebruik van de ondergrond maken we gebruik van de natuurlijke bufferende werking van de bodem, die een positief effect levert op droogte, hitte en het voorkomen van wateroverlast. Daarnaast is het diepere grondwater een medium om warmte en koude in de bodem op te slaan of te winnen, als warmte-koude opslag (wko)."
